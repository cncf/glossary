---
title: Virtualization
status: completed
category: technology
tags: ["fundamental", "infrastructure", "methodology"]
---

## ความหมาย

Virtualization ในบริบทของ cloud native computing นั้น จะหมายถึงการใช้งาน physical computer หรือบางครั้งก็เรียกว่า server มาใช้ในการรันระบบปฎิบัติการหลายๆ ตัวที่แยกการทำงานกันอย่างเด็ดขาด ซึ่งระบบปฎิบัติการเหล่านี้รวมไปถึงทรัพยากรที่ระบบปฎิบัติการใช้ในการประมวลผล (ซีพียู, หน่วยความจำ, และระบบเน็ตเวิร์ก) เราจะเรียกรวมกันว่า virtual machines หรือ VMs

ดังนั้นเมื่อเราพูดถึง [virtual machine](/virtual-machine/) เรากำลังพูดถึงคอมพิวเตอร์ทั้งเครื่องที่ถูกสร้างขึ้นด้วยซอฟท์แวร์ เป็นอะไรบางอย่างที่ทั้งดูเหมือนและทำงานเหมือนกับเป็นคอมพิวเตอร์จริงๆ เครื่องหนึ่ง เพียงแต่ใช้งานฮาร์ดแวร์ร่วมกันกับ virtual machines อื่นๆ ที่อยู่บนเครื่องเดียวกัน

กล่าวได้ว่า [Cloud computing](/cloud-computing/) นั้น ถูกขับเคลื่อนด้วยเทคโนโลยี virtualization เป็นหลัก ยกตัวอย่างเช่น เราสามารถเช่า "คอมพิวเตอร์" จาก AWS มาใช้งานได้ ซึ่งสิ่งที่ได้มาก็คือ VM นั่นเอง

## ใช้แก้ปัญหาอะไร

Virtualization นั้นใช้เพื่อแก้ปัญหามากมาย ซึ่งรวมไปถึงการเพิ่มประสิทธิภาพการใช้งาน physical hardware โดยการทำให้สามารถรันแอปพลิเคชั่นได้เยอะขึ้นบน physical machine เดิมได้อย่างปลอดภัยจากการรบกวนกัน เนื่องจากสามารถแยกการทำงานออกจากกันได้อย่างเด็ดขาด

## ช่วยแก้ปัญหาได้ยังไง

แอปพลิเคชั่นที่ทำงานอยู่ใน virtual machines นั้น จะไม่รู้สึกเลยว่ากำลังทำงานบน physical computer ที่กำลังถูกใช้งานร่วมกันกับ VM อื่นๆ อยู่ และนอกจากนี้ Virtualization ยังทำให้ผู้ดูแลศูนย์ข้อมูลสามารถสร้าง "คอมพิวเตอร์" (หรือ VM) เครื่องใหม่ขึ้นมาใช้งานได้ในเวลาเพียงแค่ไม่กี่นาทีเท่านั้น โดยไม่ต้องกังวลกับข้อจำกัดทางกายภาพของการเพิ่มคอมพิวเตอร์ให้กับศูนย์ข้อมูล