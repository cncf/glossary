---
title: इम्यूटेबल इंफ्रास्ट्रक्चर (Immutable Infrastructure)
status: Completed
category: property
tags: ["infrastructure", "property", ""]
---

इम्यूटेबल इंफ्रास्ट्रक्चर उन कंप्यूटर संसाधनों (जैसे [वर्चुअल मशीन](/hi/virtual-machine/), [कंटेनर](/hi/container/), नेटवर्क डिवाइस) को कहते हैं, जिन्हें एक बार डिप्लॉय करने के बाद बदला नहीं जा सकता। यह एक ऑटोमैटिक प्रोसेस के ज़रिए लागू किया जा सकता है, जो बिना इजाज़त किए गए बदलावों को हटा देता है या फिर ऐसे सिस्टम से, जो किसी भी बदलाव की इजाज़त ही नहीं देता। कंटेनर इसका अच्छा उदाहरण हैं क्योंकि इनमें कोई भी स्थायी बदलाव तभी हो सकता है जब उनका नया वर्जन बनाया जाए या मौजूदा कंटेनर को दोबारा उसी इमेज से बनाया जाए।

अनचाहे बदलावों को रोककर या पहचानकर, इम्यूटेबल इंफ्रास्ट्रक्चर सुरक्षा से जुड़े खतरों को कम करने में मदद करता है। ऐसे सिस्टम को मैनेज करना आसान हो जाता है क्योंकि एडमिन को भरोसा होता है कि किसी ने गलती से कुछ नहीं बदला या ऐसा कोई बदलाव नहीं किया जिसे बताना भूल गए हों। यह तरीका [इंफ्रास्ट्रक्चर ऐज़ कोड](/hi/infrastructure-as-code/) के साथ इस्तेमाल किया जाता है, जहां सारी ऑटोमेशन प्रोसेस कोड रिपॉजिटरी में सेव रहती हैं। इस तरह, सिस्टम में जो भी बदलाव किए जाते हैं, उनका सही रिकॉर्ड हमेशा मौजूद रहता है।
