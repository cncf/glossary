---
title: डेटा सेंटर (Datacenter)
status: Completed
category: टेक्नोलॉजी 
tags: ["infrastructure", "fundamental", ""]
---

डेटा सेंटर एक विशेष रूप से बनाया गया स्थान होता है, जहाँ कंप्यूटर सर्वर रखे जाते हैं। ये डेटा सेंटर तेज गति वाले इंटरनेट से जुड़े होते हैं, खासकर जब ये [क्लाउड कंप्यूटिंग](/hi/cloud-computing/) के लिए बनाए गए हों। डेटा सेंटर में ऐसे सिस्टम मौजूद होते हैं जो यह सुनिश्चित करते हैं कि सर्वर बिना किसी रुकावट के काम करते रहें, जैसे: बिजली जाने पर जनरेटर से बैकअप, एयर कंडीशनिंग सिस्टम जो कंप्यूटर सर्वर को ठंडा रखते हैं।

## समस्या 

1990 के दशक से पहले, अधिकतर कंप्यूटर व्यक्तिगत उपयोग या छोटे-छोटे कार्यों के लिए होते थे। लेकिन कंप्यूटर में सीमित संसाधन (डिस्क, रैम, और सीपीयू) होते हैं, इसलिए वे केवल छोटी या सीमित क्षमताओं वाली एप्लिकेशन ही चला सकते हैं। इसका मतलब यह है कि अगर कोई बड़ी एप्लिकेशन बनानी हो, तो वह उसी कंप्यूटर की क्षमता पर निर्भर करती हैं, जिससे बड़ी स्केल पर एप्लिकेशन चलाना संभव नहीं था।

अब अगर आप जीमेल या नेटफ्लिक्स जैसी सेवाओं के बारे में सोचें, तो उन्हें बहुत ज्यादा कंप्यूटिंग क्षमता की जरूरत होती है, जो सिर्फ एक कंप्यूटर से पूरी नहीं हो सकती। यहीं पर डेटा सेंटर काम आते हैं।

## समाधान 

डेटा सेंटर में कई सर्वरों को जोड़कर एक ऐसा [डिस्ट्रिब्यूटेड सिस्टम](/hi/distributed-systems/) बनाया जाता है, जो एक सुपरकंप्यूटर की तरह काम करता है। कई कंप्यूटरों की शक्ति को मिलाकर, बड़ी और जटिल एप्लिकेशन चलाई जा सकती हैं, तेजी से डेटा प्रोसेसिंग और बड़े पैमाने पर सेवाएं दी जा सकती हैं। आज हम जो अधिकतर एप्लिकेशन इस्तेमाल करते हैं, वे डेटा सेंटर द्वारा संचालित होती हैं।

[पब्लिक क्लाउड](/hi/cloud-computing/) भी एक तरह के डेटा सेंटर होते हैं, जो कंपनियों को कंप्यूटिंग पावर किराए पर देते हैं। पिछले कुछ सालों में कंपनियां अपने खुद के डेटा सेंटर से क्लाउड पर शिफ्ट हो रही हैं, जिससे उन्हें ज्यादा आसानी (flexibility) और कम खर्च में बेहतर सेवाएं मिल रही हैं।
