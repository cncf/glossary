---
title: ब्लू-ग्रीन डिप्लॉयमेंट (Blue-Green Deployment)
status: Completed
category: अवधारणा
tags: ["methodology", "application", ""]
---

ब्लू-ग्रीन डिप्लॉयमेंट एक तरीका है जिससे किसी कंप्यूटर सिस्टम को बिना ज्यादा डाउनटाइम के अपडेट किया जाता है। इसमें दो एनवायरनमेंट के सेटअप बनाए जाते हैं – ब्लू और ग्रीन। ब्लू: यह वह सेटअप होता है जो इस समय सभी लोग इस्तेमाल कर रहे होते हैं यानी लाइव प्रोडक्शन। ग्रीन: इसमें टेस्टिंग और नया अपडेट किया जाता है। जब ग्रीन सेटअप पूरी तरह से टेस्ट हो जाता है और सही से काम करता है, तब ब्लू को ग्रीन से बदल दिया जाता है। 

यह बदलाव आमतौर पर लोड बैलेंसर की मदद से किया जाता है, जिससे यूजर्स को कोई रुकावट महसूस नहीं होती। ब्लू-ग्रीन डिप्लॉयमेंट में आमतौर पर पूरा सिस्टम एक साथ बदला जाता है, लेकिन कभी-कभी इसे सिर्फ एक [सर्विस](/hi/service/) के लिए भी इस्तेमाल किया जाता है। उस समय "ज़ीरो-डाउनटाइम डिप्लॉयमेंट" शब्द का उपयोग करना बेहतर होता है।

## समस्या

अगर कोई सॉफ़्टवेयर पुरानी और नई वर्जन के बीच कम्पैटिबल नहीं है, तो अपडेट के दौरान दिक्कत हो सकती है। ब्लू-ग्रीन डिप्लॉयमेंट इस समस्या को हल करता है। उदाहरण के लिए, मान लीजिए कि एक ऑनलाइन शॉपिंग वेबसाइट है जिसमें वेबसाइट और डेटाबेस दोनों हैं। नई डेटाबेस, पुरानी वेबसाइट के साथ काम नहीं कर रही या नई वेबसाइट, पुरानी डेटाबेस के साथ काम नहीं कर रही है।

इसलिए, दोनों को एक साथ अपडेट करना जरूरी होगा। अगर इसे सीधे लाइव साइट (ब्लू) पर अपडेट किया जाए, तो साइट कुछ समय के लिए बंद हो सकती है, जिससे ग्राहकों को परेशानी होगी। ब्लू-ग्रीन डिप्लॉयमेंट से यह समस्या नहीं होती क्योंकि पहले ग्रीन सेटअप में नया अपडेट किया जाता है और अच्छे से टेस्ट किया जाता है। जब यह सही से काम करता है, तब बिना किसी रुकावट के बदलाव किया जाता है।

## समाधान 

ब्लू-ग्रीन डिप्लॉयमेंट खासकर तब उपयोगी होता है जब कोई पुराना सॉफ़्टवेयर बिना ज्यादा रुकावट के अपडेट करना हो। हालांकि, अगर बार-बार इस तकनीक का इस्तेमाल हो रहा है, तो यह संकेत हो सकता है कि सॉफ़्टवेयर को बेहतर तरीके से डिज़ाइन करने की जरूरत है, ताकि अलग-अलग हिस्सों को अलग-अलग अपडेट किया जा सके।
