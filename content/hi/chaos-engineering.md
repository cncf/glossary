---
title: कैओस इंजीनियरिंग (Chaos Engineering)
status: Completed
category: अवधारणा
tags: ["methodology", "", ""]
---

कैओस इंजीनियरिंग एक तरीका है जिससे किसी [डिस्ट्रिब्यूटेड सिस्टम](/hi/distributed-systems/) को अनिश्चित और कठिन परिस्थितियों में परखकर यह सुनिश्चित किया जाता है कि वह सही से काम कर सके। इसमें प्रोडक्शन पर गड़बड़ी (फेलियर) डाली जाती है, ताकि यह देखा जा सके कि सिस्टम इसे संभाल पाता है या नहीं। इसका उद्देश्य सिस्टम को अधिक मजबूत और विश्वसनीय बनाना होता है।

## समस्या

[SRE](/hi/site-reliability-engineering/) और [DevOps](/hi/devops/) का मुख्य लक्ष्य होता है कि सॉफ़्टवेयर अधिक मजबूत (resilient) और [भरोसेमंद](/hi/reliability/) हो। एक अच्छा सिस्टम वह होता है जो गड़बड़ियों के बावजूद भी ठीक से काम करे। लेकिन कई चीजें होती हैं जो किसी एप्लिकेशन को क्रैश कर सकती हैं, जैसे: इन्फ्रास्ट्रक्चर की समस्या, प्लेटफॉर्म की गड़बड़ी, [माइक्रोसर्विसेज](/hi/microservices-architecture/) की आपसी निर्भरता और आदि। इसके अलावा, अगर जल्दी-जल्दी नए फीचर्स को सीधे लाइव सिस्टम पर डिप्लॉय किया जाए, तो यह डाउनटाइम या बड़ी गड़बड़ी का खतरा बढ़ा सकता है, जिससे बिज़नेस को नुकसान हो सकता है।

## समाधान 

कैओस इंजीनियरिंग एक सिस्टम को गड़बड़ियों से बचाने की तकनीक है। कैओस इंजीनियर जानबूझकर छोटी-छोटी गड़बड़ियाँ जैसे, एक सर्वर को अचानक बंद कर देना या नेटवर्क में रुकावट डालना आदि टेस्ट के रूप में डाली जाती हैं, ताकि देखा जा सके कि सिस्टम खुद को ठीक कर पाता है या नहीं ग्राहकों पर इसका कोई बुरा असर पड़ता है या नहीं। इन कैओस एक्सपेरिमेंट्स का मुख्य लक्ष्य सिस्टम की कमजोरियों (blind spots) को ढूंढना और टीम के बीच बेहतर तालमेल बढ़ाना होता है, ताकि किसी बड़ी समस्या के दौरान वे सही समय पर सही निर्णय ले सकें।
