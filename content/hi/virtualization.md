---
title: वर्चुअलाइजेशन (Virtualization)
status: Feedback Appreciated
category: संकल्पना
tags:  ["Fundamental", "Infrastructure", "Methodology"]
---

## यह क्या है

क्लाउड नेटिव के संदर्भ में वर्चुअलाइजेशन, एक वर्चुअल कंप्यूटर लेने की प्रक्रिया को संदर्भित करता है, जिसे कभी-कभी सर्वर भी कहा जाता है, और उसे कई पृथक ऑपरेटिंग सिस्टम चलाने की अनुमति देता है। 
उन पृथक ऑपरेटिंग सिस्टम और उनके समर्पित कंप्यूट संसाधन (सीपीयू, मेमोरी और नेटवर्क) को वर्चुअल मशीन या 'वीएम' (VM) कहा जाता है। जब हम वर्चुअल मशीन के बारे में बात करते हैं, 
तो हम सॉफ्टवेयर-परिभाषित कंप्यूटर के बारे में बात कर रहे होते हैं। यह कुछ ऐसा है जो वास्तविक कंप्यूटर की तरह दिखता और कार्य तो करता है लेकिन अन्य वर्चुअल मशीनों के साथ हार्डवेयर को साझा कर रहा होता है। 
क्लाउड कंप्यूटिंग मुख्य रूप से वर्चुअल मशीन की तकनीक द्वारा संचालित होती है। उदाहरण के तौर पर, आप AWS से "कंप्यूटर" किराये पर ले सकते हैं- यह कंप्यूटर वास्तव में एक वर्चुअल मशीन होगा।

## समस्या
वर्चुअलाइजेशन कई समस्याओं का समाधान करता है, जिसमें सुरक्षा के लिए एक दूसरे से अलग होते हुए भी एक ही भौतिक मशीन पर और अधिक एप्लीकेशन को चलने की अनुमति देकर हार्डवेयर के उपयोग में सुधार भी कर सकते हैं।

## समाधान

वर्चुअल मशीन पर चलने वाले विभिन्न एप्लीकेशन को इस बात की कोई जानकारी नहीं होती है कि वे एक भौतिक कंप्यूटर को साझा कर रहीं हैं। वर्चुअलाइजेशन डेटासेंटर के उपयोगकर्ताओं को डेटासेंटर में एक नया 
कंप्यूटर को जोड़ने की भौतिक बाधाओं के बारे में चिंता किए बिना, मिनटों में एक नए "कंप्यूटर" (वि एम) को तुरंत शुरू करने की अनुमति देता है। वर्चुअल मशीन उपयोगकर्ताओं को एक नया वर्चुअल कंप्यूटर प्राप्त 
करने के लिए लगने वाली समयावधि को घटाने में भी सक्षम बनाता है।
