---
title: आभासीकरण (Virtualization)
status: Feedback Appreciated
category: संकल्पना
tags:  ["अवसंरचना", "मूलभूत", "कार्य-प्रणाली"]
---

## यह क्या है

क्लाउड नेटिव कंप्यूटिंग के संदर्भ में आभासीकरण (वर्चुअलाइजेशन), एक भौतिक कंप्यूटर लेने की प्रक्रिया को संदर्भित करता है, जिसे कभी-कभी सर्वर भी कहा जाता है, और उसे कई पृथक ऑपरेटिंग सिस्टम चलाने की अनुमति देता है। उन पृथक ऑपरेटिंग सिस्टम और उनके समर्पित कंप्यूट संसाधन (सीपीयू, मेमोरी और नेटवर्क) को आभासी (वर्चुअल) मशीन या 'वीएम' (VM) कहा जाता है। जब हम आभासी मशीन के बारे में बात करते हैं, तो हम सॉफ्टवेयर-परिभाषित कंप्यूटर के बारे में बात कर रहे होते हैं। यह कुछ ऐसा है जो वास्तविक कंप्यूटर की तरह दिखता और कार्य तो करता है लेकिन अन्य आभासी मशीनों के साथ हार्डवेयर साझा कर रहा है। क्लाउड कंप्यूटिंग मुख्य रूप से आभासीकरण की तकनीक द्वारा संचालित है। उदाहरण के तौर पर, आप 'ए डब्ल्यू एस'(AWS) से "कंप्यूटर" किराये पर ले सकते हैं - यह कंप्यूटर वास्तव में एक आभासी मशीन है।

## समस्या जिस का यह समाधान करता है

वर्चुअलाइजेशन कई समस्याओं का समाधान करता है, जिसमें सुरक्षा के लिए एक दूसरे से अलग होते हुए भी एक ही भौतिक मशीन पर और अधिक अनुप्रयोगों (ऐप्स) को चलने की अनुमति देकर भौतिक हार्डवेयर उपयोग में सुधार भी शामिल है।

## यह कैसे मदद करता है

आभासी मशीन पर चलने वाले अनुप्रयोगों (ऐप्स) को इस बात की कोई जानकारी नहीं होती है कि वे एक भौतिक कंप्यूटर साझा कर रहे हैं। आभासीकरण डेटासेंटर के उपयोगकर्ताओं को डेटासेंटर में एक नया कंप्यूटर जोड़ने की भौतिक बाधाओं के बारे में चिंता किए बिना, मिनटों में एक नए "कंप्यूटर" (उर्फ़ वीएम) को तुरंत शुरू करने की अनुमति देता है। आभासी मशीन उपयोगकर्ताओं को एक नया आभासी कंप्यूटर प्राप्त करने के लिए लगने वाली समयावधि को घटाने में भी सक्षम बनाता है।
