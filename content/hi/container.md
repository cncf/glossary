---
title: कंटेनर (Container)
status: Completed
category: प्रौद्योगिकी
---

### यह क्या है

कंटेनर एक प्रक्रिया है जिसके संसाधन और क्षमता, कंप्यूटर के ऑपरेटिंग सिस्टम द्वारा प्रबंधित होती है। कंटेनर प्रक्रिया के लिए उपलब्ध फ़ाइलें एक कंटेनर इमेज के रूप में पैक की जाती हैं। कंटेनर एक ही मशीन पर एक दूसरे से सटे चलते हैं, लेकिन आमतौर पर ऑपरेटिंग सिस्टम भिन्न कंटेनर प्रक्रियाओं को एक दूसरे के साथ इंटरैक्ट करने से रोकता है।

### समस्या 

कंटेनर उपलब्ध होने से पहले, अप्लीकेशनों को चलाने के लिए अलग मशीनें आवश्यक थीं। प्रत्येक मशीन को अपने स्वयं के ऑपरेटिंग सिस्टम की आवश्यकता होगी, जो एक व्यक्तिगत एप्लीकेशन को कार्य करने के लिए CPU, मेमोरी और डिस्क स्पेस लेता है। इसके अतिरिक्त, ऑपरेटिंग सिस्टम का रखरखाव, उन्नयन और स्टार्टअप एक कठिन कार्य है।

### समाधान 

कंटेनर एक ही ऑपरेटिंग सिस्टम और उसके मशीन संसाधनों को साझा करते हैं, ऑपरेटिंग सिस्टम के संसाधन को फैलाते हैं और भौतिक मशीन का कुशल उपयोग करते हैं। यह क्षमता केवल इसलिए संभव है क्योंकि कंटेनर आमतौर पर एक दूसरे के साथ बातचीत करने में सक्षम होने से सीमित होते हैं। यह एक ही भौतिक मशीन पर कई और अप्पलीकेशन चलाने की अनुमति देता है।

हालाँकि, कुछ सीमाएँ हैं। चूँकि कंटेनर एक ही ऑपरेटिंग सिस्टम साझा करते हैं, इसलिए प्रक्रियाओं को विकल्पों की तुलना में कम सुरक्षित माना जा सकता है। कंटेनरों को भी साझा संसाधनों पर सीमा की आवश्यकता होती है। संसाधनों की गारंटी के लिए, एडमिनिस्ट्रेटर्स (प्रशासकों) को मेमोरी और CPU के उपयोग को सीमित करना चाहिए ताकि अन्य एप्लिकेशन खराब प्रदर्शन न करें।
