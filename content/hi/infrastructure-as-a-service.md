---
title: इंफ्रास्ट्रक्चर ऐज़ अ सर्विस (IaaS)
status: Completed
category: टेक्नोलॉजी 
tags: ["infrastructure", "", ""]
---

IaaS एक [क्लाउड कंप्यूटिंग](/hi/cloud-computing/) सर्विस है, जो [फिजिकल](/hi/bare-metal-machine/) और [वर्चुअलाइज्ड](/hi/virtualization/) कंप्यूट, स्टोरेज और नेटवर्क जैसी सुविधाएं जरूरत पड़ने पर उपलब्ध कराती है। इसमें उपयोग के अनुसार भुगतान करना होता है। क्लाउड प्रोवाइडर हार्डवेयर और सॉफ़्टवेयर को मैनेज करते हैं, और इसे पब्लिक, प्राइवेट या हाइब्रिड क्लाउड में इस्तेमाल किया जा सकता है।

## समस्या

पुराने तरीके में कंपनियों को अपने कंप्यूटर संसाधनों का सही इस्तेमाल करने में दिक्कत होती थी। डेटा सेंटर्स को ज्यादा से ज्यादा जरूरत को ध्यान में रखकर सेटअप करना पड़ता था, भले ही वह जरूरत बहुत कम समय के लिए हो। कम मांग के समय ये संसाधन बेकार रहते, और अगर अचानक जरूरत बढ़ जाए तो पर्याप्त संसाधन नहीं मिल पाते। इससे खर्च बढ़ता है और संसाधनों की बर्बादी होती है।

## समाधान

IaaS से कंपनियों को महंगे डेटा सेंटर्स खरीदने और चलाने की जरूरत नहीं पड़ती। वे जरूरत के हिसाब से संसाधन किराए पर ले सकते हैं, जिससे बड़े खर्चों [(CAPEX)](https://en.wikipedia.org/wiki/Capital_expenditure) से बचा जा सकता है और जरूरत के अनुसार स्केलिंग करना आसान हो जाता है।

IaaS से नई एप्लिकेशन बनाना और टेस्ट करना सस्ता और तेज़ हो जाता है। क्लाउड प्रोवाइडर डेवलपमेंट और टेस्टिंग के लिए बेहतरीन विकल्प होता है, जिससे डेवलपर्स आसानी से नए आइडियाज पर काम कर सकते हैं और नए इनोवेशन ला सकते हैं।

