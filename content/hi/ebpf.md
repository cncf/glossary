---
title: eBPF (ईबीपीफ)
status: Completed
category: Technology
tags: ["architecture", "networking", "security"]
---

eBPF (Extended Berkeley Packet Filter) एक तकनीक है जो छोटे, सैंडबॉक्स प्रोग्राम्स को बिना लिनक्स कर्नल के सोर्स कोड को बदले या नए मॉड्यूल्स लोड किए सिस्टम के कर्नल स्पेस में चलाने की अनुमति देता है।

लिनक्स सिस्टम दो मुख्य भागों में बंटा होता है: कर्नल स्पेस – यह ऑपरेटिंग सिस्टम का मुख्य हिस्सा होता है, जिसके पास हार्डवेयर पर पूरा नियंत्रण होता है। यूजर स्पेस – इसमें सामान्य एप्लिकेशन चलते हैं, जो जब भी ज्यादा अनुमति की जरूरत महसूस करते हैं, वे कर्नल से सिस्टम कॉल करके अनुरोध करते हैं।

जब किसी एप्लिकेशन को हार्डवेयर तक सीधा एक्सेस चाहिए होता है, तो लिनक्स कर्नल मॉड्यूल्स का उपयोग करके कर्नल की क्षमता को बढ़ाया जाता है। हालांकि, यह तरीका सुरक्षा जोखिम भी लाता है, जिससे ईबीपीफ एक बेहतर विकल्प बन जाता है।

## समस्या

आम तौर पर, एप्लिकेशन यूजर स्पेस में चलते हैं और कर्नल से सिस्टम कॉल के जरिए अनुमति मांगते हैं। लेकिन कुछ मामलों में डेवलपर्स को ज़्यादा कंट्रोल और लो-लेवल एक्सेस चाहिए होता है, जैसे: नेटवर्किंग, सिक्योरिटी, मॉनिटरिंग जैसी चीजों के लिए। लिनक्स कर्नल मॉड्यूल्स इस समस्या को हल कर सकते हैं, लेकिन इसमें जोखिम होता है। यदि कोई कर्नल मॉड्यूल्स फेल हो जाए, तो पूरा सिस्टम क्रैश हो सकता है। बढ़े हुए विशेषाधिकार अगर सही सुरक्षा से ना अपनाए जाएं, तो हमलावर इनका गलत इस्तेमाल कर सकते हैं।

## समाधान 

ईबीपीफ एक सुरक्षित सैंडबॉक्स वातावरण में चलता है, जिससे यह लिनक्स कर्नल मॉड्यूल्स की तुलना में कम जोखिम भरा होता है। ईबीपीफ प्रोग्राम कर्नल में चलने से पहले कुछ टेस्ट व जांच करता है, यह अनंत इनफिनिट लूप और गलत मेमोरी एक्सेस जैसी समस्याओं को रोकने के लिए कारीगर होता है। ईबीपीफ एप्लिकेशन को कर्नल स्पेस में चलाने की अनुमति देता है व नुकसान पहुंचाने से रोकने के लिए प्रतिबंध भी करता है। ईबीपीफ लिनक्स कर्नल मॉड्यूल्स का एक आधुनिक और सुरक्षित विकल्प है, जो डेवलपर्स को बेहतर नियंत्रण और सुरक्षा के साथ एप्लिकेशन चलाने की सुविधा देता है।

