---
title: इंग्रेस्स (Ingress)
status: Completed
category: टेक्नोलॉजी 
tags: ["fundamental"]
---

इंग्रेस्स एक सेट ऑफ़ रूल्स होता है, जो बाहरी इंटरनेट ट्रैफिक को कंटेनर या क्लस्टर तक पहुंचाने में मदद करता है। इंग्रेस्स के दो मुख्य हिस्से होते हैं: 1. इंग्रेस्स रिसोर्स – यह एक कॉन्फ़िगरेशन फ़ाइल होती है, जो कुबेरनेट्स में अन्य मैनिफेस्ट फ़ाइलों के साथ रहती है। इसके जरिए एडमिन यह तय कर सकते हैं कि बाहरी ट्रैफिक को कैसे रूट किया जाए। 2. इंग्रेस्स कंट्रोलर – यह एक वेब सर्वर टेक्नोलॉजी होती है, जो इंग्रेस्स रिसोर्स में दी गई सेटिंग्स के अनुसार ट्रैफिक को सही जगह भेजती है।

## समस्या

क्लाउड-नेटिव वेब एप्लिकेशन अलग-अलग [सर्विसेज](/hi/service/) का समूह होती हैं और अक्सर इन्हें इंटरनेट पर एक्सेस करने की जरूरत पड़ती है। [कुबेरनेट्स](/hi/kubernetes/) में एप्लिकेशन को चलाने के लिए, हर एप्लिकेशन सर्विस को बाहरी दुनिया के लिए एक्सपोज़ करना पड़ता है। इसे करने का सबसे सीधा तरीका कुबेरनेट्स लोड बैलेंसर सर्विस का उपयोग करना है। लेकिन, हर नई लोड बैलेंसर सर्विस इन्फ्रास्ट्रक्चर में नया कंपोनेंट जोड़ती है, जिससे अतिरिक्त खर्च और मैनेजमेंट की मुश्किलें बढ़ जाती है। हर लोड बैलेंसर का अलग-अलग IP एड्रेस होता है, जिससे यूजर एक्सपीरियंस खराब हो सकता है, क्योंकि हर सर्विस के लिए अलग-अलग URLs इस्तेमाल करने पड़ते हैं।

# समाधान

इंग्रेस्स रिसोर्स यह तय करता है कि ट्रैफिक को कैसे बैलेंस और रूट किया जाए। इंग्रेस्स कंट्रोलर एक सिंगल एंट्री पॉइंट (URL, जैसे www.example.com) प्रोवाइड करता है और अलग-अलग सर्विसेज को रूट करता है। इस से कईं फायदे होते हैं: सिंगल URL से मल्टी-सर्विस एप्लिकेशन को एक्सेस किया जा सकता है। हर सर्विस के लिए अलग-अलग लोड बैलेंसर की जरूरत नहीं पड़ती। फ़ायरवॉल और लोड बैलेंसर कॉन्फ़िगरेशन करना आसान हो जाता है। स्केलेबिलिटी आसान होती है और इन्फ्रास्ट्रक्चर का खर्च कम हो जाता है। क्लस्टर एडमिन यह तय कर सकते हैं कि वे किस इंग्रेस्स कंट्रोलर (जैसे Nginx, Traefik, HAProxy आदि) का उपयोग करें। इस तरह, इंग्रेस्स नेटवर्क ट्रैफिक को मैनेज करने का एक बेहतर और किफायती तरीका बन जाता है।

