---
title: फ़ंक्शन ऐज़ ए सर्विस (FaaS)
status: Completed
category: टेक्नोलॉजी 
tags: ["infrastructure", "", ""]
---

यह एक [क्लाउड कंप्यूटिंग](/hi/cloud-computing/) मॉडल है जो इवेंट-ट्रिगर किए गए फ़ंक्शंस को चलाने के लिए एक प्लेटफॉर्म प्रदान करता है, जिससे बिना किसी मैनुअल हस्तक्षेप के [ऑटोमैटिक स्केलिंग](/hi/auto-scaling/) संभव हो जाती है। सरल शब्दों में, यह एक ऐसा मॉडल है जिसमें किसी विशेष इवेंट के कारण एक फ़ंक्शन थोड़े समय के लिए चलता है, और फिर बंद हो जाता है ताकि संसाधनों की बर्बादी न हो। इस मॉडल में ऑटो-स्केलिंग की सुविधा होती है, जिसमें हर रिक्वेस्ट पर एक नया फ़ंक्शन का इंस्टेंस शुरू होता है और एग्जीक्यूशन के बाद समाप्त हो जाता है, जिससे यह [स्टेटलेस](/hi/stateless-apps/) बिहेवियर को बनाए रखता है। इसी कारण यह पे-एज़-यू-गो बिलिंग मॉडल को लागू कर सकता है, जिसमें केवल उपयोग के अनुसार ही पैसे लिए जाते हैं। यह मॉडल प्लेटफॉर्म ऐज़ ए सर्विस से अलग है, क्योंकि उसमें निरंतर रिसोर्स उपलब्ध कराने की आवश्यकता होती है।

## समस्या

पुराने समय में बिज़नेस में ऑन-प्रिमाइसेस [डेटा सेंटर](/hi/data-center/) बनाए जाते थे, जिसके लिए हार्डवेयर, सॉफ़्टवेयर और कर्मचारियों में भारी निवेश की आवश्यकता होती थी। इस सेटअप में संसाधनों को अधिकतम मांग के अनुसार स्केल करना पड़ता था, जिससे कम उपयोग वाले समय में संसाधन बर्बाद होते थे। इसके अलावा, यदि बिज़नेस तेजी से बढ़ता है, तो इंफ्रास्ट्रक्चर उस गति से अपडेट नहीं हो पाता, जिससे इसे चलाने में दिक्कतें आने लगती हैं।

[इन्फ्रास्ट्रक्चर ऐज़ ए सर्विस](/hi/infrastructure-as-a-service/) मॉडल क्लाउड पर आधारित समाधान प्रदान करता है, फिर भी उपयोगकर्ताओं को सेल्फ स्केलिंग का ध्यान रखना पड़ता है। इसमें सर्वर हमेशा चालू रखना पड़ता है, भले ही उसका उपयोग हो या न हो, जिससे अतिरिक्त खर्च बढ़ता है।

## समाधान

FaaS डिवेलपर्स को वेब एप्लिकेशन चलाने का एक आसान तरीका देता है, जिसमें उन्हें इंफ्रास्ट्रक्चर को मैनेज करने की जरूरत नहीं होती क्योंकि वह [एब्सट्रेक्ट](/hi/abstraction/) होता है। उदाहरण के लिए, जब कोई उपयोगकर्ता किसी फाइल को अपलोड करता है, तो FaaS एक कस्टम कोड को ट्रिगर कर सकता है, जो उस फाइल को विभिन्न अलग-अलग फ़ॉर्मेट्स में बदल सकता है।

FaaS इंफ्रास्ट्रक्चर ऑटोमैटिक तरीके से रिक्वेस्ट के अनुसार संसाधनों को ठीक तरीके से चलाता है, जिससे डिवेलपर्स को [स्केलेबिलिटी](/hi/scalability/) की मुश्किलों से नहीं निपटना पड़ता। इसमें केवल प्रोसेसिंग के समय ही पैसे लिये जाते हैं, और जब फ़ंक्शंस डेड रहते हैं, तो कोई अतिरिक्त खर्च नहीं आता।

अधिक जानकारी के लिए [सर्वरलेस](/hi/serverless/) शब्दावली देखें। हालांकि "सर्वरलेस" और "FaaS" शब्द कभी-कभी एक-दूसरे के लिए उपयोग किए जाते हैं, लेकिन ये अलग-अलग अवधारणाएँ हैं।

