---
title: पॉलिसी ऐज़ कोड (Policy as Code (PaC))
status: Completed
category: अवधारणा
tags: ["methodology", "", ""]
---

## यह क्या है
पॉलिसी ऐज़ कोड (Policy as Code) का मतलब है नीतियों (Policies) को एक या ज़्यादा फाइलों में मशीन-पठनीय (machine-readable) और प्रोसेस करने लायक फॉर्मेट में स्टोर करना।  
यह पारंपरिक तरीके की जगह लेता है जहाँ पॉलिसियाँ डॉक्युमेंट्स में सिर्फ पढ़ने के लिए लिखी जाती थीं।

## समस्या
जब कोई ऐप्लिकेशन या इन्फ्रास्ट्रक्चर तैयार किया जाता है, तो उस पर कई पॉलिसियाँ लागू होती हैं, जैसे सोर्स कोड में सीक्रेट्स स्टोर न करना, कंटेनर को सुपरयूज़र परमिशन के साथ न चलाना या कुछ डेटा को किसी खास जियो-लोकेशन के बाहर स्टोर न करना। 
डेवलपर्स और रिव्यू करने वालों के लिए दस्तावेज़ों में लिखी नीतियों के आधार पर ऐप्लिकेशन या इन्फ्रास्ट्रक्चर की मैन्युअल जांच करना समय लेने वाला और गलतियों से भरा हो सकता है।
क्लाउड नेटिव ऐप्लिकेशन की तेज़ रफ़्तार और स्केलेबिलिटी की ज़रूरतों को मैन्युअल तरीकों से पूरा करना संभव नहीं होता।

## समाधान
जब पॉलिसी को कोड के रूप में लिखा जाता है, तो उसे बार-बार इस्तेमाल किया जा सकता है और गलतियाँ भी कम होती हैं — जो मैन्युअल प्रक्रिया में आम हैं।
इसका एक और बड़ा फ़ायदा यह है कि इस कोड को Git जैसी वर्ज़न कंट्रोल सिस्टम से आसानी से मैनेज किया जा सकता है।
Git हर बदलाव का रिकॉर्ड रखता है, जो तब बहुत काम आता है जब कोई चीज़ उम्मीद के मुताबिक काम नहीं कर रही हो।
इससे यह भी पता लगाया जा सकता है कि बदलाव किसने किया था, और ज़रूरत पड़ने पर पुरानी स्थिति में वापस जाया जा सकता है।