---
title: इवेंट-ड्रिवन आर्किटेक्चर (Event-Driven Architecture)
status: Completed
category: अवधारणा
tags: ["architecture", "", ""]
---

इवेंट-ड्रिवन आर्किटेक्चर एक सॉफ़्टवेयर डिज़ाइन है जो इवेंट्स को बनाने, प्रोसेस करने और उपयोग करने पर आधारित है। इवेंट का मतलब किसी भी एप्लिकेशन की स्थिति में बदलाव होता है।

उदाहरण के लिए, जब कोई व्यक्ति राइड-शेयरिंग ऐप से टैक्सी बुक करता है, तो यह एक इवेंट होता है। इस आर्किटेक्चर में, इवेंट्स को उनके सोर्स (जैसे टैक्सी बुक करने वाला ऐप) से लेकर मनचाहे रिसीवर्स (पास के ड्राइवरों के ऐप्स) तक सही तरीके से भेजा जाता है।

## समस्या

आजकल, अधिकतर डेटा रियल-टाइम में प्रोसेस किया जाता है। लेकिन यह सुनिश्चित करना कि हर इवेंट सही [सर्विस](/hi/service) तक पहुंचे और प्रोसेस हो, एक चुनौती बन गया है। पुराने तरीकों में कई समस्याएँ होती हैं, जैसे: कोई गारंटी नहीं होती कि मैसेज सही से भेजा और प्राप्त किया गया है। जब ऐप्स बड़े स्तर पर काम करने लगते हैं, तो इवेंट्स को सही ढंग से मैनेज करना मुश्किल हो जाता है।

## कैसे मदद करता है?

इवेंट-ड्रिवन आर्किटेक्चर एक केंद्रीय सिस्टम जैसे काफ्का टूल का उपयोग करता है, जो सभी इवेंट्स को संभालता है। इवेंट प्रोड्यूसर और कंज्यूमर को अलग रखता है, जिससे सिस्टम ज्यादा फ्लेक्सिबल बनता है। जब कोई नया इवेंट आता है, तो यह पहले HTTP जैसी किसी प्रोटोकॉल से सिस्टम में जाता है, फिर इसे सही रिसीवर को भेज दिया जाता है। इससे यह सुनिश्चित होता है कि सभी इवेंट्स सही से रूट किए जाएँ और डेटा सही जगह पहुँचे।

इसका फायदा यह है कि जैसे-जैसे एप्लिकेशन का स्केल बढ़ता है, यह आर्किटेक्चर इवेंट्स को ऑटोमेटिक रूप से संभाल सकता है, जिससे सिस्टम तेज़, विश्वसनीय और सही तरीके से चलता है।
