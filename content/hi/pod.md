---
title: पॉड (Pod)
status: Completed
category: अवधारणा
tags: ["infrastructure", "fundamental", ""]
---

## यह क्या है

[कुबेरनेट्स](/kubernetes/) के अंदर पॉड सबसे छोटी और बुनियादी यूनिट होती है जिसे डिप्लॉय किया जा सकता है।  
यह कंटेनर-आधारित ऐप्लिकेशनों को चलाने और मैनेज करने का एक ज़रूरी हिस्सा है।
हर पॉड में एक ऐप्लिकेशन का इंस्टेंस होता है और उसमें एक या एक से ज़्यादा [कंटेनर](/container/) हो सकते हैं।  
कुबेरनेट्स पॉड्स को एक बड़े डिप्लॉयमेंट का हिस्सा मानकर उन्हें मैनेज करता है और ज़रूरत पड़ने पर इन्हें [वर्टिकली](/vertical-scaling/) या [हॉरिजॉन्टली](/horizontal-scaling/) स्केल किया जा सकता है।

## समस्या

कंटेनर आमतौर पर स्वतंत्र रूप से चलते हैं और अपने-अपने टास्क हैंडल करते हैं।  
लेकिन कई बार कुछ कंटेनर्स को साथ मिलकर काम करना होता है और उन्हें एक साथ मैनेज करना आसान नहीं होता।

अगर इन आपस में जुड़े कंटेनर्स को अलग-अलग हैंडल किया जाए, तो मैनेजमेंट का काम काफी ज़्यादा और दोहराव वाला हो जाएगा।
उदाहरण के लिए, ऑपरेटर को यह तय करने के लिए कि वे एक साथ रहें, ये कंटेनर्स एक साथ ही डिप्लॉय हों।
और भले ही इनका लाइफसाइकल एक जैसा हो, फिर भी इन्हें अलग-अलग मैनेज करना पड़ेगा।

## समाधान

पॉड्स ऐसे कंटेनर्स को एक साथ ग्रुप कर देते हैं जो आपस में जुड़े हुए हैं, जिससे ऑपरेशन आसान हो जाता है।  
उदाहरण के लिए, कोई कंटेनर जो मुख्य कंटेनर को सेटिंग्स देता है,  या कोई _साइडकार_ कंटेनर जो नेटवर्क ट्रैफिक हैंडल करता है (देखें [सर्विस मेश](/service-mesh/)),
या फिर कोई कंटेनर जो लॉग्स कलेक्ट करता है, ये सभी पॉड के अंदर एक साथ रखे जा सकते हैं।  

पॉड लेवल पर मेमोरी और CPU को अलॉट किया जा सकता है, जिससे अंदर के कंटेनर ज़रूरत के हिसाब से वो रिसोर्स शेयर कर सकें।  
या फिर अगर ज़रूरत हो तो हर कंटेनर को अलग से भी रिसोर्स दिया जा सकता है।