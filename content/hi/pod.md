---
title: पॉड (Pod)
status: Completed
category: अवधारणा
tags: ["infrastructure", "fundamental", ""]
---

## यह क्या है

[कुबेरनेट्स](/kubernetes/) परिवेश में, पॉड सबसे बुनियादी परिनियोजन योग्य इकाई के रूप में कार्य करता है।
यह कंटेनरीकृत अनुप्रयोगों को परिनियोजित करने और प्रबंधित करने के लिए एक आवश्यक बिल्डिंग ब्लॉक का प्रतिनिधित्व करता है।
प्रत्येक पॉड में एक एकल अनुप्रयोग इंस्टेंस होता है और एक या अधिक [कंटेनर](/container/) रख सकता है।
कुबेरनेट्स एक बड़ी परिनियोजन के भाग के रूप में पॉड्स का प्रबंधन करता है और आवश्यकतानुसार पॉड्स को [वर्टिकल](/vertical-scaling/) या [हॉरिजॉन्टली](/horizontal-scaling/) स्केल कर सकता है।

## समस्या

जबकि कंटेनर आम तौर पर स्वतंत्र इकाइयों के रूप में कार्य करते हैं जो किसी विशेष कार्यभार को चलाते और नियंत्रित करते हैं,
ऐसे मामले भी होते हैं जब कंटेनरों को आपस में बातचीत करने और कसकर युग्मित तरीके से नियंत्रित करने की आवश्यकता होती है।

यदि इनमें से प्रत्येक निकट से संबंधित कंटेनर को अलग-अलग प्रबंधित किया जाता है, तो इससे अनावश्यक प्रबंधन कार्य हो जाएँगे।
उदाहरण के लिए, ऑपरेटर को यह सुनिश्चित करने के लिए कि वे एक साथ रहें, संबंधित कंटेनरों की नियुक्ति को बार-बार निर्धारित करना होगा।
और यद्यपि इन संबंधित कंटेनरों के जीवनचक्र को सिंक्रनाइज़ करने की आवश्यकता है, उन्हें केवल व्यक्तिगत रूप से प्रबंधित किया जा सकता है।

## समाधान

पॉड्स एक ही इकाई में बारीकी से जुड़े कंटेनरों को बंडल करते हैं, जिससे कंटेनर संचालन काफी सरल हो जाता है।
उदाहरण के लिए, अतिरिक्त कार्यक्षमताओं को जोड़ने या वैश्विक कॉन्फ़िगरेशन सेट अप करने के लिए सहायक कंटेनरों का अक्सर मुख्य कंटेनर के साथ उपयोग किया जाता है। 
उदाहरणों में ऐसे कंटेनर शामिल हैं जो मुख्य कंटेनर में बुनियादी सेटिंग्स को इंजेक्ट और लागू करते हैं, _साइडकार_ (कंटेनर) जो मुख्य कंटेनर के लिए नेटवर्क ट्रैफ़िक रूटिंग को संभालते हैं (देखें [सर्विस मेश](/service-mesh/)), या कंटेनर जो प्रत्येक कंटेनर के साथ लॉग एकत्र करते हैं। 

मेमोरी और सीपीयू आवंटन को या तो पॉड स्तर पर परिभाषित किया जा सकता है, जिससे अंदर के कंटेनर लचीले तरीके से संसाधनों को साझा कर सकते हैं, या प्रति कंटेनर।