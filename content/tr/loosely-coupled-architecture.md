---
title: Gevşek Bağlı Mimari
status: Completed
category: Property
tags: ["temel kavram", "mimari", "özellik"]
---

Gevşek bağlı mimari (loosely coupled architecture), bir uygulamanın ayrı ayrı bileşenlerinin birbirinden bağımsız olarak inşa edildiği bir mimari stildir (sıkı bağlı mimarinin - tightly coupled architecture - tam tersi bir paradigmadır). 
Bazen mikroservis olarak adlandırılan her bir bileşen, herhangi bir sayıdaki bir başka servis tarafından kullanılabilecek şekilde belirli bir işlevi yerine getirmek üzere oluşturulmuştur. 
Bu mimari modelin uygulanması genellikle sıkı bağlı mimari modeline göre daha yavaştır ancak uygulamaların ölçeği büyüdükçe belirli faydalar sağlamaktadır. 

Gevşek bağlı uygulamalar, ekiplerin birbirinden bağımsız olarak özellikler geliştirmesine, dağıtmasına ve ölçeklendirmesine olanak tanıyarak organizasyonların tekil bileşenler üzerinde hızlı bir şekilde yineleme yapmasına olanak sağlar. 
Uygulama geliştirme daha hızlıdır ve ekipler kendi uygulama alanlarına odaklanarak yetkinlikleri çerçevesinde yapılandırılabilirler.
