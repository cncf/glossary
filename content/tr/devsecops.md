---
title: DevSecOps 
status: Completed
category: concept
tags: ["yöntem", "güvenlik", ""]
---

DevSecOps terimi, geliştirme(development), operasyon(operation) ve güvenlik(security) sorumluluklarının kültürel birleşmesini ifade eder. [DevOps](/tr/devops/) yaklaşımını genişleterek, güvenlik önceliklerini geliştirici ve operasyonel iş akışında minimum veya hiç kesinti olmadan dahil etmeyi amaçlar. Tıpkı DevOps gibi, DevSecOps da kullanılan teknolojilerle desteklenen ve kendine özgü benimseme yöntemleri olan bir kültürel değişimdir.

## Hangi Sorunları Çözer

DevOps uygulamaları arasında [sürekli entegrasyon(CI)](/tr/continuous-integration/), [sürekli teslimat(CD)](/tr/continuous-delivery/) ve [sürekli dağıtım(CD)](/tr/continuous-deployment/) yer alır ve bu yöntemler uygulama geliştirme ve sürüm döngülerini hızlandırır. Ancak tüm organizasyonel paydaşların ihtiyaçlarını yeterince karşılayamayan otomatik sürüm süreçleri mevcut sorunları daha da kötüleştirebilir. Güvenlik ihtiyaçlarını dikkate almadan yeni yazılımları hızla sürümleyen süreçler, organizasyonun güvenlik duruşunu zayıflatabilir.

## Nasıl Yardımcı Olur

DevSecOps, ekipler arasındaki siloları ortadan kaldırmaya odaklanır ve güvenli, otomatik iş akışlarının oluşturulmasını teşvik eder. Güvenlik uygulamaları seçilirken, organizasyonlar otomatik CI/CD iş akışlarını ve geliştiriciyi güçlendiren politika uygulamalarından yararlanmalıdır. Amaç, projeleri engellemek değil, güvenlik politikalarını uygularken kullanıcılara projelerini nasıl ilerletecekleri konusunda doğru bilgiler sağlamaktır. Doğru bir şekilde uygulandığında, organizasyonlar daha iyi ekip iletişimi kazanır, güvenlik açıklıklarını  ve bunlara bağlı maliyetleri azaltır.
