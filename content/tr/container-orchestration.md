---
title: Konteyner Orkestrasyonu
status: Completed
category: Concept
---

## Nedir

[Konteyner](/container/) orkestrasyonu, dinamik ortamlarda konteynerleştirilmiş uygulamaların yaşam döngüsünün yönetilmesi ve otomasyonunu ifade eder.
Bu genellikle bir konteyner orkestratörü aracılığıyla gerçekleştirilir (çoğu durumda [Kubernetes](/tr/kubernetes)) ve bu da yük çalıştırmayı, (otomatik) ölçeklendirmeyi, otomatik iyileştirmeyi ve takip etmeyi olanaklı kılar.
Orkestrasyon bir metafordur: orkestrasyon aracı, her bir konteynerin (veya müzisyenin) yapması gerekeni yaptığından emin olarak adeta bir müzik şefi gibi davranır.

## Hangi Sorunları Çözer 

Mikroservisleri, güvenliği ve ağ iletişimini geniş ölçekte yönetmek ve genel olarak da [dağıtık sistemleri](/tr/distributed-systems) elle yönetmek çok zor bir iştir; hatta belki de imkansızdır.
Konteyner orkestrasyonu, kullanıcıların tüm bu yönetim görevlerini otomatikleştirmelerine olanak sağlar.

## Nasıl Yardımcı Olur

Konteyner orkestrasyon araçları, kullanıcıların bir sistemin durumu hakkında karar vermesine olanak tanır.
İlk olarak, nasıl görünmesi gerektiğini (örneğin, X/Y/Z konteynerleri, N adet pod vb.) belirtirler.
Ardından, orkestrasyon aracı altyapıyı otomatik olarak izler ve durumu belirtilenden farklı ise düzeltir (örneğin, bir konteyner çöktüyse yeni bir konteyner oluşturur).
Bu otomasyon, mühendislik ekiplerinin aksi takdirde oldukça manuel ve karmaşık olan kaynak tahsisi, yük çalıştırma, ölçeklendirme (yukarı ve aşağı), ağ tanımlama ve yük dengeleme gibi operasyonel görevlerini basitleştirir.
