---
title: API Geçidi
status: Completed
category: Teknoloji
tags: ["ağ", "", ""]
---

## Nedir

[API](../application-programming-interface/) geçidi, benzersiz uygulama API’lerini bir araya toplayarak hepsinin tek bir yerde kullanılabilir olmasını sağlayan bir araçtır. Organizasyonların kimlik doğrulama, yetkilendirme ve istek sayısını sınırlandırma gibi temel işlevlerin merkezi bir konumdan yönetilmesini sağlar. Bir API geçidi, API tüketicilerine yönelik ortak bir arayüz işlevi görür. 

## Hangi Sorunları Çözer

API’leri harici kullanıcıların kullanımına sunuyorsanız tüm erişimi yönetmek ve kontrol etmek için tek bir giriş noktası istersiniz. Ayrıca bu etkileşimlere işlevsellik uygulamaya ihtiyaç duyuyorsanız bir API geçidi, uygulamada kod değişikliği gerektirmeden trafiğe eşit şekilde uygulamanızı sağlar.

## Nasıl Yardımcı Olur

Bir uygulamadaki çeşitli API’ler için tek bir erişim noktası sağlayan API geçitleri, organizasyonların birbiriyle kesişen iş veya güvenlik mantığını merkezi bir konumdan uygulamasını kolaylaştırır. Ek olarak API’ler uygulama tüketicilerin ihtiyaçları için tek bir adrese başvurmalarına olanak sağlar. API geçidi, sistemdeki tüm web servislerine yönelik istekler için tek bir erişim noktası sağlayarak güvenlik ve gözlemlenebilirlik gibi işlemsel kaygıları basitleştirir. Tüm istekler API geçidi üzerinden geçtiği için metrik toplama, hız sınırlama ve yetkilendirme gibi işlevlerin eklenebileceği tek bir yer sunar.