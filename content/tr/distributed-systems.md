---
title: Dağıtık Sistemler
status: Completed
category: concept
tags: ["mimari", "", ""]
---

## Nedir

Dağıtık sistem, kullanıcılara tek bir sistem olarak görünen, bir ağ üzerinden birbirine bağlanan otonom bilgi işlem ögeleri topluluğudur. 
Genel olarak düğüm olarak adlandırılan bu bileşenler, donanım cihazları ya da yazılım süreçleri olabilir. 
Düğümler ortak bir hedefe ulaşmak için programlanır ve birlikte çalışmak için ağ üzerinden bilgi alışverişinde bulunurlar.

## Hangi Sorunları Çözer

Günümüzde çok sayıda modern uygulama, çalıştırmak için süper bilgisayarlara ihtiyaç duyacak kadar büyüktür. 
Gmail ya da Netflix uygulamalarını düşünün. Hiçbir bilgisayar tüm uygulamayı barındıracak kadar güçlü değildir. 
Birden fazla bilgisayarın birbirine bağlanmasıyla bilgi işlem gücü neredeyse sınırsız hale gelir. 
Dağıtık bilgi işlem olmadan, bugün kullandığımız birçok uygulama mümkün olmazdı. 

Geleneksel olarak sistemler dikey olarak ölçeklendirilir. Bu, tek bir makineye daha fazla işlemci veya bellek eklediğiniz durumu belirtir. Ancak dikey ölçeklendirme zaman alıcıdır, sistem kesintisi gerektirir ve kapasitesine hızla ulaşır.

## Nasıl Yardımcı Olur

Dağıtık sistemler yatay ölçeklendirmeye (örneğin, gerektiğinde sisteme daha fazla düğüm eklenmesi) olanak tanır. Bu, bir sistemin iş yükü veya kaynak tüketimindeki ani artışı idare etmesine olanak tanıyacak şekilde otomatikleştirilebilir. 

Dağıtık olmayan bir sistem kendini arıza risklerine karşı savunmasız bırakır çünkü bir makine arızalanırsa tüm sistem arızalanır. Dağıtık bir sistem buna önlem olarak tasarlanabilir. Böylece bazı makineler arızalansa bile sistemin tamamı aynı sonucu üretmek için çalışmaya devam edebilir.
