---
title: Veri Merkezi
status: Completed
category: Technology
tags: ["altyapı", "temel kavram", ""]
---

## Nedir

Veri merkezi, çoğunlukla sunucular olmak üzere bilgisayarları barındırmak üzere tasarlanmış bina veya tesistir. 
Veri merkezleri, özellikle bulut bilişime odaklandıklarında, yüksek hızlı internet hatlarına bağlanma eğilimindedirler. 
Veri merkezlerini barındıran binalar, kesintiler sırasında güç sağlayan jeneratörler ve bilgisayarları serin tutan güçlü klimalar dahil olmak üzere olumsuz şartlarda bile hizmeti sürdürecek şekilde donatılmıştır. 

## Hangi Sorunları Çözer

Veri merkezleri 1990’ların sonunda yaygınlaşmadan önce, çoğunlukla belirli görevleri olan veya bireylerin işlerini yapmak için kullanılan kişisel bilgisayarlar vardı.

Ancak bilgisayarların sınırlı kaynakları vardır (disk, RAM ve CPU). Bu, üzerlerinde çalıştırılacak uygulamaların aynı kısıtlamalara sahip olduğu ve çalıştırılabilecek uygulama türlerinin sınırlandığı anlamına gelir. 
Veri merkezlerinden önce, uygulamanın ölçeği üzerinde çalıştığı bilgisayarın kapasitesi ile sınırlıydı. 
Ancak Gmail ya da Netflix gibi büyük ölçekli uygulamaları düşünürseniz (telefonunuzda ya da bilgisayarınızda kullandığınız kullanıcı arayüzü değil, uygulamanın kendisini düşünün), bunların herhangi bir bilgisayarın sağlayabileceği bilgi işlem kapasitesinden daha fazlasına ihtiyaçları vardır. İşte bu noktada veri merkezleri devreye giriyor.

## Nasıl Yardımcı Olur

Kullanıcılar çeşitli sunucuları birbirine bağlayarak bir “süper bilgisayar” gibi çalışan dağıtık bir sistem oluşturabilirler. 
Birkaç makinenin gücü bir araya getirildiği için artık çok daha büyük uygulamalar çalıştırılabilir veya çok daha güçlü hesaplama görevleri gerçekleştirilebilir. Veri merkezleri günlük olarak kullandığımız çoğu uygulamaya güç sağlar. 

Genel bulutlar, müşterilerine kapasite kiralayan veri merkezleridir. Son yıllarda, kurumsal veri merkezlerinden buluta doğru bir geçiş gözlenmektedir.
