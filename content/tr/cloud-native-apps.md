---
title: Cloud Native Uygulamalar
status: Completed
category: Kavram
tags: ["uygulama", "temel kavram", ""]
---

Cloud native uygulamaları, [bulut bilişimdeki](/cloud-computing/) yeniliklerden yararlanmak için özel olarak tasarlanmıştır.
Bu uygulamalar, bulutun kaynaklarından ve [ölçeklendirme](/scalability/) yeteneklerinden yararlanarak kendi bulut mimarileriyle kolayca entegre olurlar.
Ayrıca, bulut bilişim tarafından yönlendirilen altyapıdaki yeniliklerden yararlanan uygulamaları da ifade eder.
Günümüzde cloud native uygulamaları, bir bulut sağlayıcısının veri merkezinde ve şirket içi cloud native platformlarında çalışan uygulamaları içerir.

## Hangi Sorunları Çözer

Geleneksel olarak, şirket içi ortamlar bilişim kaynaklarını oldukça kişiye özel bir şekilde sağlardı.
Her veri merkezi, genellikle [sanal makineler](/virtual-machine/) ve servisler gibi altyapı için büyük ölçüde manuel tedariğe dayanan, uygulamaları belirli ortamlara [sıkı bir şekilde bağlayan servislere](/tightly-coupled-architectures/) sahipti.
Bu da geliştiricileri ve uygulamalarını belirli bir veri merkeziyle sınırlıyordu.
Bulut için tasarlanmayan uygulamalar, bir bulut ortamının esnekliğinden ve ölçeklendirme yeteneklerinden yararlanamıyordu.
Örneğin, doğru şekilde başlatmak için manuel müdahale gerektiren uygulamalar otomatik olarak ölçeklenemez ve bir arıza durumunda otomatik olarak yeniden başlatılamaz.

## Nasıl Yardımcı Olur

Cloud native uygulamalarına giden yolların "herkese uygun" olmasa da, bazı ortak yönleri vardır. Cloud native uygulamalar esnektir, yönetilebilir ve kendilerine eşlik eden bulut hizmetleri paketi tarafından desteklenir. Çeşitli bulut hizmetleri, kullanıcıların sorunları büyümeden önce tespit etmesini ve ele almasını sağlayan yüksek derecede [gözlemlenebilirlik](/observability/) sağlar. Etkin otomasyonla birleştiğinde, mühendislerin yüksek etkili değişiklikleri sık sık, öngörülebilir bir şekilde ve minimum zahmetle yapmalarına olanak tanır.
