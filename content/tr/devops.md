---
title: DevOps
status: Completed
category: concept
tags: ["yöntem", "", ""]
---

## Nedir

DevOps, ekiplerin uygulama geliştirme kısmından üretim operasyonlarına kadar olan tüm süreci kapsayan bir metodolojidir. "development" ve "operations" aşamalarını kapsadığı için DevOps diye adlandırılmaktadır. Bu metodoloji, bir dizi teknolojinin uygulanmasının ötesine geçmekte ve kültür ve süreçlerde tam bir değişiklik gerektirmektedir. DevOps, (bir özelliğin tamamı yerine) küçük bileşenler üzerinde çalışan mühendislere ihtiyaç duyar, böylece hataların temel kaynağı olan iş aktarımları azalır.


## Hangi Sorunu Çözer

Geleneksel olarak, sıkı bir şekilde birleştirilmiş monolitik uygulamalara sahip karmaşık organizasyonlarda, iş genellikle birden fazla grup arasında bölünüyordu. Bu durum ise çok sayıda aktarıma ve uzun teslimat sürelerine yol açıyordu. Hazır olan her bileşen veya güncelleme, bir sonraki ekip için kuyruğa alınıyordu. Ekip üyeleri projenin yalnızca küçük bir parçası üzerinde çalıştığından, bu yaklaşım projenin tamamının sahiplenilememesine yol açtı. Bu yaklaşımda amaç, müşteriye doğru işlevselliği sunmak değil, işi bir sonraki gruba aktarmak idi; bu da önceliklerin açık bir şekilde yanlış konumlandırıldığını göstermekteydi.

Nihayet üretim aşamasına ulaşan kod, o kadar çok geliştiriciden geçiyor, o kadar çok kuyrukta bekliyordu ki, bu sefer de koddan kaynaklı bir sorun ortaya çıkması durumunda sorunun kökenini takip etmek oldukça zor hale gelmişti. İşte DevOps bu yaklaşımı tersine çevirmektedir.


## Nasıl Yardımcı Olur

Bir uygulamanın tüm yaşam döngüsünden sorumlu tek bir ekibin olması, aktarımları en aza indirmeye yardımcı olur, böylece üretime dağıtımları sırasındaki riskleri azaltır, aynı zamanda ekipler kodun üretimde nasıl performans gösterdiğinden sorumludur; artan özerklik ve sorumluluk sayesinde çalışan memnuniyetini de artırır.
