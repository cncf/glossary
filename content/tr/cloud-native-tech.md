---
title: Cloud Native Teknolojisi
status: Completed
category: Kavram
tags: ["temel kavram", "", ""]
---

## Nedir

Cloud native yığını olarak da adlandırılan cloud native teknolojileri, cloud native uygulamaları oluşturmak için kullanılan teknolojilerdir.
Bu teknolojiler kuruluşlar için genel, özel ve hibrit bulut ortamları gibi modern ve dinamik ortamlarda ölçeklenebilir uygulamalar oluşturmaya ve çalıştırmaya olanak tanırken [bulut bilişimin](/tr/cloud-computing/) yararlarını en üst düzeye çıkarırlar.
Bulut bilişimin yeteneklerinden yararlanmak için sıfırdan tasarlanmışlardır ve konteynerler, servis ağları, mikro servisler ve sabit altyapı bu yaklaşımın örnekleridir.

## Hangi Sorunları Çözer

Cloud native yığını, zorlukların çeşidini adresleyen birçok farklı teknoloji kategorisine sahiptir.
[CNCF Cloud Native Landscape’e](https://landscape.cncf.io/) baktığınızda ne kadar farklı alana temas ettiğini görebilirsiniz.
Ancak genel olarak bahsedecek olursak cloud native teknolojileri, bir ana zorluk kümesini ele almaktadır; geleneksel BT işletim modellerinin olumsuz yönleri.
Bu zorluk kümesi, ölçeklenebilir, arızalanırsa bile çalışmaya devam edebilen, kendi kendini onaran uygulamalar oluşturma güçlüklerinin yanı sıra kaynakların verimsiz kullanımını içermektedir.

## Nasıl Yardımcı Olur

Her teknoloji çok spesifik bir sorun üzerine giderken, bir grup olarak cloud native teknolojileri dayanıklı, yönetilebilir ve gözlemlenebilir olan gevşek bağlı sistemlere olanak tanır.
Sağlam otomasyon ile birleştirildiğinde, mühendislerin minimum çabayla öngörülebilir ve sık sık yüksek etkili değişiklikler yapmasına imkan tanır.
Cloud native sistemlerinin kullanılmak istenen özelliklerine cloud native yığınıyla ulaşmak daha kolaydır.
