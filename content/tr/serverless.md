---
Title: Sunucusuz
Status: Completed
Category: Teknoloji
tags: ["mimari", "", ""]
---

Sunucusuz Bilişim, sunucuları kullanıcıdan [soyutlar](/tr/abstraction/). Operasyonel yönetim, fiziksel makinelerin ve sanal makine kaynak tahsisinin yönetimi dahil olmak üzere servis sağlayıcısının sorumluluğundadır. Servis sağlayıcıları genel bulut kuruluşları veya geliştirme takımlarına hizmet veren şirket içi şirket için BT departmanları olabilir. Bu sağlayıcılar SDK'lar, CLI'lar veya OCI uyumlu [runtime'lar](/tr/runtime) gibi kullanıcı arayüzleri sunarak kod ve dağıtım görevlerine odaklanır. Ücretlendirme kullanıma göre ödeme yapmak modeline dayanır. Bilişim kaynakları, depolama veya ağ için [ölçekleme](/tr/scalability/) ve kaynak tahsisi, kullanıcı müdahalesi olmadan uygulama talebine göre otomatik olarak ayarlanır. Serverless platform sağlayıcısı, özellikle [sanal makinelerle](/tr/virtual-machine/) sanallaştırma yoluyla izolasyonu sağlayarak, tek bir fiziksel makinede birden fazla kullanıcıya hizmet vermek için kaynakları birleştirir.

Sunucusuz, bu özelliklere sahip hizmetleri kapsayan kapsamlı bir terimdir ve Platform-as-a-Service (PaaS)'tan Software-as-a-Service (SaaS)'a kadar uzanır.

## Hangi sorunları çözer

Geleneksel [Infrastructure-as-a-Service (IaaS)](/tr/infrastructure-as-a-service/) [bulut bilişim](/tr/cloud-computing/) modellerinde, kullanıcılar önceden tanımlanmış bir kapasiteye taahhüt eder ve gerçek kullanımdan bağımsız olarak sürekli sunucu erişilebilirliği için ücretlendirilir. Değişen talepleri karşılamak için sunucu kapasitesini ayarlama sorumluluğu kullanıcıya aittir ve boş dönemlerde bile aktif altyapı sürdürülür.

## Nasıl yardımcı olur

Sunucusuz Bilişim mimari, servisleri yalnızca isteğe bağlı olarak aktive ederek daha verimli bir yaklaşım sunar. Bu model, bulut sağlayıcısı tarafından dinamik kaynak tahsisi sağlayarak kullanılmayan servisler için maliyetleri ortadan kaldırır. Mali ve operasyonel verimlilikler ötesinde, serverless teknolojisi geliştiricileri uygulamaları ölçekleme ve sunucu altyapısını yönetme yüklerinden kurtarır. İşletim sistemi bakımı, güvenlik güncellemeleri, yük dengeleme, kapasite planlaması ve izleme gibi görevler bulut sağlayıcısına devredilir ve geliştirme işlemi kolaylaştırılır.

Daha fazla bilgi için [Function-as-a-Service (FaaS)](/tr/function-as-a-service/) sözlük maddesine bakın. "Serverless" ve "FaaS" genellikle birbirinin yerine geçen terimler olarak kullanılsa da, farklı kavramları temsil ederler.