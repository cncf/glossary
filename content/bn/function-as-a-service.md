---
title: ফাংশন-এজ়-এ-সার্ভিস (Function as a Service) (FaaS)
status: Completed
category: প্রযুক্তি
tags: ["অবকাঠামো", "", ""]
---

ফাংশন-এজ়-এ-সার্ভিস (FaaS) হলো একটি [ক্লাউড কম্পিউটিং](/bn/cloud-computing/) মডেল, যা ম্যানুয়াল হস্তক্ষেপ ছাড়াই ইভেন্ট-নির্ভর ফাংশন চালানোর জন্য একটি প্ল্যাটফর্ম প্রদান করে এবং স্বয়ংক্রিয়ভাবে স্কেলিং করে।
মূলত, FaaS নির্দিষ্ট ইভেন্টে সক্রিয় হওয়া ইন্ডিভিজুয়াল ফাংশন ডিপ্লয় করার সুযোগ দেয়, যা স্বল্প সময়ের জন্য চলে এবং কাজ শেষে বন্ধ হয়ে যায়, ফলে অপ্রয়োজনীয় রিসোর্স অপচয় হয় না।
এই মডেলটি [অটোস্কেলিং](/bn/auto-scaling/) বৈশিষ্ট্য সমর্থন করে, যেখানে প্রতিটি অনুরোধে একটি ফাংশন ইনস্ট্যান্স চালু হয় এবং কাজ শেষে বন্ধ হয়ে যায়, যা এর [স্টেটলেস](/bn/stateless-apps/) বৈশিষ্ট্যকে জোর দেয়।
ফলে, FaaS প্ল্যাটফর্মগুলো প্রকৃত অর্থে পে-অ্যাজ-ইউ-গো বিলিং চালু করতে পারে, অর্থাৎ ফাংশন নিষ্ক্রিয় থাকলে কোনো খরচ হয় না, যা Platform as a Service (PaaS)-এর মতো অন্যান্য মডেল থেকে আলাদা, যেখানে ক্রমাগত রিসোর্স এভেইল্যাবল রাখতে হয়।

## যে সমস্যা সমাধান করে

ঐতিহ্যগতভাবে, ব্যবসাগুলোকে নিজেদের [ডেটা সেন্টার](/bn/data-center/) পরিচালনা করতে হতো, যার জন্য হার্ডওয়্যার, সফটওয়্যার এবং জনবল—সবকিছুর জন্য বড় বিনিয়োগ প্রয়োজন হতো।
এই ব্যবস্থায় সর্বোচ্চ চাহিদার জন্য রিসোর্স স্কেল করতে হতো, ফলে ডাউনটাইমে অনেক সম্পদ অব্যবহৃত থাকত।
এছাড়া, দ্রুত ব্যবসায়িক প্রবৃদ্ধি IT সক্ষমতাকে চাপে ফেলে, যার ফলে অপারেশনাল অদক্ষতা দেখা দেয়।
অন্যদিকে, [ইনফ্রাস্ট্রাকচার-এজ়-এ-সার্ভিস (IaaS)](/bn/infrastructure-as-a-service/) মডেলগুলো ক্লাউড-ভিত্তিক সমাধান দিলেও, স্কেলিংয়ের দায়িত্ব ব্যবহারকারীর ওপরই থাকে এবং সার্ভার সক্রিয় থাকুক বা না থাকুক, তার জন্য নিয়মিত অর্থ পরিশোধ করতে হয়।

## কিভাবে সহায়তা করে

FaaS ডেভেলপারদের জন্য ইভেন্ট-নির্ভর ওয়েব অ্যাপ্লিকেশন চালানোর [অ্যাবস্ট্রাকশন](/bn/abstraction/) দেয়, ফলে সার্ভার অবকাঠামো ব্যবস্থাপনার ঝামেলা থাকে না।
উদাহরণস্বরূপ, কোনো ফাইল আপলোড হলে, সেটি বিভিন্ন ফরম্যাটে রূপান্তর করার জন্য কাস্টম কোড চালানো যেতে পারে।
FaaS অবকাঠামো স্বয়ংক্রিয়ভাবে চাহিদা অনুযায়ী রিসোর্স সামঞ্জস্য করে, ফলে ডেভেলপারদের [স্কেলেবিলিটি](/bn/scalability/) নিয়ে কোড লেখার জটিলতা থাকে না।
শুধুমাত্র কম্পিউটেশনের সময়ের জন্যই চার্জ প্রযোজ্য হয়, ফলে ফাংশন নিষ্ক্রিয় থাকলে কোনো খরচ হয় না।

আরও জানতে [Serverless](/bn/serverless/) গ্লসারি এন্ট্রি দেখুন।
যদিও "serverless" এবং "FaaS" প্রায়ই একে অপরের পরিবর্তে ব্যবহৃত হয়, এগুলো আলাদা ধারণা।