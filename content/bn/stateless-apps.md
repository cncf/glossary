---
title: স্টেটলেস অ্যাপস (Stateless Apps)
status: Feedback Appreciated
category: প্রযুক্তি
tags: ["fundamental", "application", ""]
---

## এটা কি

একটি স্টেটলেস অ্যাপ্লিকেশান সার্ভারে কোনও ক্লায়েন্ট সেশন (স্টেট) ডেটা সংরক্ষণ করে না যেখানে অ্যাপ্লিকেশনটি থাকে৷ প্রতিটি সেশন সঞ্চালিত হয় যেন এটি প্রথমবার ছিল এবং প্রতিক্রিয়াগুলি পূর্ববর্তী সেশনের ডেটার উপর নির্ভর করে না এবং প্রতিটি স্বল্পমেয়াদী অনুরোধ প্রক্রিয়া করার জন্য মুদ্রণ পরিষেবা, CDN (কন্টেন্ট ডেলিভারি নেটওয়ার্ক) বা ওয়েব সার্ভারগুলি ব্যবহার করার কার্যকারিতা প্রদান করে৷ উদাহরণস্বরূপ, কেউ সার্চ ইঞ্জিনে একটি প্রশ্ন অনুসন্ধান করছে এবং এন্টার বাটনে টিপেছে। কোনো কারণে এই সার্চিং অপারেশন ব্যাহত বা বন্ধ হয়ে গেলে, আপনাকে পুনরায় সার্চ করতে হবে কারণ আপনার পূর্ববর্তী সেশনের ডেটা সংরক্ষণ করা হয় না।

## এটা যেসব সমস্যাতে দৃষ্টিপাত করে

স্টেটলেস অ্যাপ্লিকেশনগুলো স্থিতিস্থাপকতার (resiliency) সমস্যা মোকাবেলা করে, কারণ একটি [ক্লাস্টার](/bn/cluster/) জুড়ে বিভিন্ন পড স্বাধীনভাবে কাজ করতে পারে, যদিও একই সময়ে একাধিক অনুরোধ তাদের কাছে আসে। যদি কোন সমস্যা হয়, আপনি সহজেই অ্যাপ্লিকেশনটি পুনরায় চালু করতে পারেন এবং এটি অল্প বা কোন ডাউনটাইম ছাড়াই তার প্রাথমিক অবস্থায় ফিরে আসবে। যেমন, স্টেটলেস অ্যাপ্লিকেশনের সুবিধার মধ্যে রয়েছে স্থিতিস্থাপকতা (resiliency), নমনীয়তা (elasticity) এবং উচ্চ প্রাপ্যতা (high availability)। তবে, আমাদের বর্তমানে ব্যবহার করা বেশিরভাগ অ্যাপ্লিকেশন অন্তত আংশিকভাবে [stateful](/bn/stateful-apps/), যেহেতু তারা ব্যবহারকারীর অভিজ্ঞতা উন্নত করতে ব্যবহারকারীর পছন্দ এবং সেটিংসের মতো জিনিস সংরক্ষণ করে।

## এটা কিভাবে সাহায্য করে

মোটকথা, একটি স্টেটলেস অ্যাপ্লিকেশনে আপনার ক্লাস্টারের জন্য দায়ী একমাত্র জিনিস হল কোড এবং অন্যান্য স্ট্যাটিক সামগ্রী, যা এটিতে হোস্ট করা হচ্ছে। এটাই স্টেটলেস অ্যাপস, পডটি মুছে ফেলার পরে কোনও ডেটাবেস পরিবর্তন করা হয়নি, কোনও লেখা নেই এবং কোনও ফাইল অবশিষ্ট নেই৷ স্টেটলেস [কন্টেইনার](/bn/container/) স্থাপন করা সহজ, এবং আপনাকে স্থায়ী স্টোরেজ (persistent storage) ভলিউমগুলিতে কন্টেইনার ডেটা সংরক্ষণের বিষয়ে চিন্তা করতে হবে না। আপনাকে ডেটা ব্যাক আপ করার বিষয়েও চিন্তা করতে হবে না।