---
title: স্টেটলেস অ্যাপস (Stateless Apps)
status: Completed
category: বৈশিষ্ট্য
tags: ["মৌলিক", "অ্যাপ্লিকেশন", "বৈশিষ্ট্য"]
---

স্টেটলেস অ্যাপ্লিকেশনগুলো অনুরোধগুলোকে এমনভাবে প্রক্রিয়া করে যেন প্রতিটি অনুরোধই প্রথম বার পাঠানো হয়েছে। 
অ্যাপটি ব্যবহারকারীর আগের ইন্টারঅ্যাকশন বা ব্যবহারকারীর সেশন ডেটা "মনে রাখে না"।
পূর্ববর্তী ইন্টারঅ্যাকশন থেকে ডেটাকে স্টেট হিসাবে উল্লেখ করা হয় এবং যেহেতু সেই ডেটা কোথাও সংরক্ষণ করা হয় না, এই অ্যাপগুলো স্টেটলেস।
এখানে একটি উদাহরণ দেওয়া হলো:
আপনি যখন একটি সার্চ ইঞ্জিন ব্যবহার করেন, এবং সেই অনুসন্ধানটি বাধাগ্রস্ত হয় (যেমন, উইন্ডোটি বন্ধ হয়ে যায়), সেই অনুসন্ধান ফলাফলগুলো হারিয়ে যায় ।
তখন আপনাকে সব শুরু করতে হবে।

অন্যদিকে, যে অ্যাপ্লিকেশনগুলো অনুরোধগুলোকে প্রক্রিয়া করার সময় পূর্ববর্তী ইন্টারঅ্যাকশনগুলোকে বিবেচনা করে তাদের [স্টেটফুল অ্যাপস](/bn/stateful-apps/) বলা হয়।
