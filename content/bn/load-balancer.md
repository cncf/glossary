---
title: লোড ব্যালেন্সার (Load Balancer)
status: Feedback Appreciated
category: ধারণা
tags: ["infrastructure", "networking", ""]
---

## এটা কি

একটি লোড ব্যালেন্সার এমন একটি টুল যা একটি অ্যাপ্লিকেশনের একাধিক ইন্সটেন্স এর (instance) মধ্যে আগত অনুরোধগুলি (incoming requests) দক্ষতার সাথে বিতরণ করে। উদাহরণস্বরূপ একটি [মাইক্রোসার্ভিস](/bn/microservices-architecture/) আর্কিটেকচার নিন, যেখানে প্রতিটি পরিষেবা [অনুভূমিকভাবে স্কেল করা (Horizontal Scaling)](/bn/horizontal-scaling/) যেতে পারে। একটি লোড ব্যালেন্সার একটি স্কেলড মাইক্রোসার্ভিসের সামনে বসে এবং নিশ্চিত করে যেন একটি ইন্সটেন্সই বেশিরভাগ অনুরোধগুলি না পায়।

## এটা যেসব সমস্যাতে দৃষ্টিপাত করে

আধুনিক অ্যাপ্লিকেশন এবং ওয়েবসাইটগুলি সাধারণত একযোগে কয়েক শ'হাজার ব্যবহারকারীর অনুরোধ পরিবেশন করে। এই সমস্ত অনুরোধগুলি পরিচালনা করতে, অ্যাপ্লিকেশনগুলি প্রায়শই অনুভূমিকভাবে স্কেল করা হয়। কিন্তু অনুভূমিক স্কেলিং একটি নতুন চ্যালেঞ্জ প্রবর্তন করে। আপনি কীভাবে সমস্ত পরিষেবাতে আগত ট্র্যাফিক সমানভাবে বিতরণ করবেন? এখানেই আসে লোড ব্যালেন্সার।

## এটা কিভাবে সাহায্য করে

লোড ব্যালেন্সারগুলি গতিশীলভাবে (dynamically) সমস্ত আগত অনুরোধগুলি একাধিক পরিষেবার মধ্যে বিতরণ করে, নিশ্চিত করে যে যখন অন্য পরিষেবাগুলো কেবল কয়েকটি বা কিছুই পায় না তখন কেউ একাই পরিষেবার সিংহভাগ যেন না পায়। সংক্ষেপে, এটি একটি সংজ্ঞায়িত স্কিমা অনুসরণ করে একাধিক পরিষেবা জুড়ে লোড ছড়িয়ে দেয় (অর্থাৎ, সমানভাবে বা শতাংশ-ভিত্তিক)। লোড ব্যালেন্সার একটি অ্যাপ্লিকেশনের সামগ্রিক কর্মক্ষমতা এবং শেষ পর্যন্ত ব্যবহারকারীর অভিজ্ঞতার জন্য অপরিহার্য।