---
title: রোল-বেসড অ্যাক্সেস কন্ট্রোল (আরবিএসি) [Role-Based Access Control (RBAC)]
status: Completed
category: ধারণা 
tags: ["নিরাপত্তা"]
---

রোল-বেসড অ্যাক্সেস কন্ট্রোল (আরবিএসি) হলো একটি টিম বা বৃহত্তর সংস্থার মধ্যে ব্যবহারকারীদের ভূমিকার উপর ভিত্তি করে সিস্টেম, নেটওয়ার্ক বা রিসোর্সগুলোতে তাদের অ্যাক্সেস পরিচালনা করার একটি নিরাপত্তা পদ্ধতি।
আরবিএসি আইটি অ্যাডমিনিস্ট্রেটরদেরকে সমস্ত ব্যবহারকারীদের জন্য একটি নির্দিষ্ট কাজের ফাংশন সহ অ্যাক্সেসের প্রয়োজনীয় স্তর শনাক্ত করার এবং সেই ব্যবহারকারীদের একটি পূর্বনির্ধারিত অনুমতির সেট সহ একটি ভূমিকা অর্পণ করার ক্ষমতা দেয়৷ ।
আরবিএসি ব্যবহার করে সংস্থাগুলো তাদের কর্মচারীদের তাদের ভূমিকা এবং দায়িত্ব অনুসারে বিভিন্ন স্তরের অ্যাক্সেস সরবরাহ করে থাকে ।

## এটা যেসব সমস্যাতে দৃষ্টিপাত করে

আরবিএসি টিমের সদস্যরা এবং অ্যাপ্লিকেশনগুলো অ্যাক্সেস করতে পারে এমন রিসোর্সগুলো নিয়ন্ত্রণ করার চ্যালেঞ্জ মোকাবেলা করে 
(সেইসাথে তারা যে কাজগুলো সম্পাদন করতে পারে) বিশেষ করে যখন অ্যাপ্লিকেশন এবং দলের সদস্যদের সংখ্যা বৃদ্ধি পেতে থাকে ।
অ্যাডমিনিস্ট্রেটরদেরকে অবশ্যই নিশ্চিত করতে হবে যে প্রতিটি ব্যবহারকারীর কাছে  তাদের  প্রয়োজনীয় রিসোর্সগুলো অ্যাক্সেস করার জন্য সঠিক অনুমতি রয়েছে ।
এই কাজটি কষ্টকর এবং ত্রুটিপূর্ণ হয়ে উঠতে পারে যদি না কাঠামোগত অ্যাক্সেস নিয়ন্ত্রণ ব্যবস্থা থাকে ।

## এটা কিভাবে সাহায্য করে

আরবিএসি আইটি টিমগুলোকে একটি গ্রুপের সমস্ত ব্যবহারকারীর জন্য অনুমতিগুলোকে সহজে একযোগে পরিচালনা করার ক্ষমতা প্রদান করে অথবা একটি ভূমিকা বরাদ্দ বা সরিয়ে দেওয়ার মাধ্যমে একটি পৃথক ব্যবহারকারীর অ্যাক্সেস স্তরে দ্রুত সামঞ্জস্য করার ক্ষমতা দেয় ৷
এটি সংবেদনশীল ডেটা রক্ষা করে এবং নিশ্চিত করে যে কর্মীরা শুধুমাত্র তাদের কাজের দায়িত্বগুলোর জন্য  প্রয়োজনীয় তথ্য অ্যাক্সেস করতে পারে এবং কাজগুলো সম্পাদন করতে পারে ।
সামগ্রিকভাবে, আরবিএসি অ্যাক্সেস ম্যানেজমেন্ট উন্নত করে, নিরাপত্তা জোরদার করে এবং সংস্থাগুলোর মধ্যে অপারেশনাল দক্ষতা বাড়ায় ।
