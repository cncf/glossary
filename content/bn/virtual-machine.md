---
title: ভার্চুয়াল মেশিন (Virtual Machine)
status: Completed
category: প্রযুক্তি
tags: ["মৌলিক", "অবকাঠামো", ""]
---

ভার্চুয়াল মেশিন (Virtual Machine) হল একটি কম্পিউটার যার অপারেটিং সিস্টেম একটি নির্দিষ্ট হার্ডওয়্যারের সাথে আবদ্ধ নয়। একটি ফিজিক্যাল কম্পিউটারে, একাধিক ভার্চুয়াল কম্পিউটার বানাতে ভার্চুয়াল মেশিনগুলি ভার্চুয়ালাইজেশনের (Virtualization) উপর নির্ভরশীল। এই বিচ্ছেদটি সংস্থা এবং পরিকাঠামো প্রদানকারীদের অন্তর্নিহিত হার্ডওয়্যারকে প্রভাবিত না করে সহজেই ভার্চুয়াল মেশিন তৈরি এবং ধ্বংস করতে দেয়।

## এটা যেসব সমস্যাতে দৃষ্টিপাত করে

ভার্চুয়াল মেশিন ভার্চুয়ালাইজেশনের সুবিধা নেয়। যখন একটি [বেয়ার-মেটাল (bare-metal)](/bn/bare-metal-machine/) মেশিন শুধুমাত্র একটি নির্দিষ্ট অপারেটিং সিস্টেমের সাথে আবদ্ধ থাকে, তখন মেশিনের সম্পদগুলি (Hardware resources) কতটা ভালভাবে ব্যবহার করা যেতে পারে তা কিছুটা সীমিত। এছাড়াও, যখন একটি অপারেটিং সিস্টেম একটি একক ফিজিক্যাল মেশিনের সাথে আবদ্ধ থাকে, তখন তার উপস্থিতি সরাসরি সেই হার্ডওয়্যারের উপর নির্ভরশীল। রক্ষণাবেক্ষণ বা হার্ডওয়্যারের ব্যর্থতার কারণে যদি ফিজিক্যাল মেশিন অফলাইন হয়ে পরে, তাহলে অপারেটিং সিস্টেমও অফলাইন হয়ে যায়।

## এটা কিভাবে সাহায্য করে

অপারেটিং সিস্টেম এবং ফিজিক্যাল হার্ডওয়ারের মধ্যে সরাসরি সম্পর্ক বাদ দিলে, বেয়ার-মেটাল মেশিনের বেশ কয়েকটি সমস্যা সমাধান হয়: প্রভিশনিং টাইম (Provisioning time), হার্ডওয়্যার ইউটিলাইজেশন (Hardware utilization) এবং রেজিলেন্সি (Resiliency)। এটিকে সমর্থন করার জন্য নতুন হার্ডওয়্যার কেনা এবং ইনস্টল বা কনফিগার না করেও, একটি নতুন কম্পিউটারের প্রভিশনিং টাইম নাটকীয়ভাবে উন্নত হয়। একটি ফিজিক্যাল হার্ডওয়ারে একাধিক ভার্চুয়াল মেশিন স্থাপন করে উপস্থিত থাকা ফিজিক্যাল হার্ডওয়্যারের সম্পদগুলিকে আরও ভালভাবে ব্যবহার করা যায়। ভার্চুয়াল মেশিনগুলি একটি নির্দিষ্ট হার্ডওয়ারের সাথে আবদ্ধ না থাকায়, ফিজিক্যাল মেশিনের চেয়ে বেশি স্থিতিস্থাপক (Resilient) হয়। যখন একটি ফিজিক্যাল মেশিনের অফলাইন হতে হয়, তখন এতে চলমান ভার্চুয়াল মেশিনগুলিকে অন্য মেশিনে স্থানান্তরিত করা যেতে পারে যেখানে সামান্য বা কোন ডাউনটাইম থাকেনা।
