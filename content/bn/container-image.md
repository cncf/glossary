---
title: কন্টেইনার ইমেজ (Container Image)
status: Feedback Appreciated
category: ধারণা
tags: ["", "", ""]
---

একটি কন্টেইনার ইমেজ হল একটি অপরিবর্তনীয়, স্ট্যাটিক ফাইল যাতে একটি [কন্টেইনার](/bn/container/) তৈরির নির্ভরতা থাকে। এই নির্ভরতাগুলির মধ্যে একটি একক এক্সিকিউটেবল (single executable) বাইনারি ফাইল, সিস্টেম লাইব্রেরি, সিস্টেম টুলস, এনভায়রনমেন্ট ভেরিয়েবল এবং অন্যান্য প্রয়োজনীয় প্ল্যাটফর্ম সেটিংস অন্তর্ভুক্ত থাকতে পারে। কন্টেইনার ইমেজ একটি অ্যাপ্লিকেশনের [কন্টেইনারাইজেশন](/bn/containerization/) থেকে আসে এবং সাধারণত কন্টেইনার রেজিস্ট্রিতে সংরক্ষণ করা হয়, যেখানে সেগুলি ডাউনলোড করা যায় এবং একটি কন্টেইনার রানটাইম ইন্টারফেস (সিআরআই) ব্যবহার করে একটি বিচ্ছিন্ন প্রক্রিয়া হিসাবে চালানো যায়। একটি কন্টেইনার ইমেজ ফ্রেমওয়ার্ককে অবশ্যই ওপেন কন্টেইনার ইনিশিয়েটিভ (OCI) দ্বারা সংজ্ঞায়িত স্ট্যান্ডার্ড স্কিমা অনুসরণ করতে হবে।

## এটা যেসব সমস্যাতে দৃষ্টিপাত করে

ঐতিহ্যগতভাবে, অ্যাপ্লিকেশন সার্ভারগুলি প্রতি পরিবেশে (environment) কনফিগার করা হয় এবং অ্যাপ্লিকেশনগুলি তাদের সাথে স্থাপন করা হয়। পরিবেশের মধ্যে কোনো ভুল কনফিগারেশন সমস্যাযুক্ত এবং প্রায়ই ডাউনটাইম বা ব্যর্থ স্থাপনার (failed deployments) দিকে নিয়ে যায়। একটি অ্যাপ্লিকেশনের পরিবেশ পুনরাবৃত্তিযোগ্য এবং ভালভাবে সংজ্ঞায়িত থাকা প্রয়োজন; অন্যথায়, পরিবেশ-সম্পর্কিত (environment-related) বাগগুলির সম্ভাবনা বৃদ্ধি পায়। যখন অ্যাপ্লিকেশন পরিবেশগুলি অপর্যাপ্ত বা ভুলভাবে কনফিগার করা হয়,তখন অ্যাপ্লিকেশনগুলির [অনুভূমিক (horizontal)](/bn/horizontal-scaling/) এবং [উল্লম্ব (vertical)](/bn/vertical-scaling/) স্কেলিং চ্যালেঞ্জিং হয়ে ওঠে।

## এটা কিভাবে সাহায্য করে

কন্টেইনার ইমেজগুলি একটি অ্যাপ্লিকেশনকে তার যেকোন রানটাইম নির্ভরতা, যেমন একটি অ্যাপ্লিকেশন সার্ভারের সাথে একত্রিত (bundle) করে। এটি একটি ডেভেলপারের মেশিন সহ সমস্ত পরিবেশ জুড়ে ধারাবাহিকতা (consistency) প্রদান করে৷ কন্টেইনার ইমেজগুলো ব্যবহার করে প্রয়োজনমত তাৎক্ষণিক যতখুশি তত কন্টেইনার তৈরি করা যেতে পারে, যা বেশি [স্কেলিবিলিটি](/bn/scalability/) প্রদান করে।