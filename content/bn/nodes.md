---
title: নোড (Nodes)
status: Completed
category: ধারণা
tags: ["infrastructure", "fundamental", ""]
---

## এটা কি

একটি নোড হল এমন একটি কম্পিউটার, যা অন্য কম্পিউটার বা নোডগুলির  সহযোগিতায় একটি সাধারণ কাজ সম্পাদন করে। উদাহরণস্বরূপ আপনার ল্যাপটপ, মোডেম এবং প্রিন্টারকে ধরা যেতে পারে। এই ডিভাইসগুলো আপনার ওয়াইফাই নেটওয়ার্কের মাধ্যমে সংযোগ স্থাপন করে এবং একত্রে কাজ করে, প্রতিটি একটি নোডের প্রতিনিধিত্ব করে। [ক্লাউড কম্পিউটিং](/bn/cloud-computing/) এ, একটি নোড হতে পারে একটি ফিজিক্যাল কম্পিউটার, [ভার্চুয়াল মেশিন](/bn/virtual-machine/) নামে পরিচিত একটি ভার্চুয়াল কম্পিউটার বা একটি [কন্টেনার](/bn/container/)।

## এটা যেসব সমস্যাতে দৃষ্টিপাত করে

একটি অ্যাপ্লিকেশন একটি একক মেশিনে চালানো যেতে পারে (এবং অনেকে এটি করে থাকেন), তবে এর সাথে কিছু ঝুঁকি জড়িত থাকে। মৌলিক সিস্টেম ব্যর্থ হলে অ্যাপ্লিকেশনটি বিচ্ছিন্ন হয়ে যাওয়ার ঝুঁকি থাকে। এই সমস্যার সমাধানের জন্য, ডেভেলপাররা [বিতরণকৃত অ্যাপ্লিকেশন](/bn/distributed-apps/) তৈরি করতে শুরু করেছেন যেখানে প্রতিটি প্রক্রিয়া নিজস্ব নোডে চলে। এইভাবে, নোডগুলি একটি একক গোষ্ঠীর(Group) অংশ হিসাবে অ্যাপ বা প্রক্রিয়াগুলি চালায় এবং একটি সাধারণ লক্ষ্য অর্জনের জন্য একটি [ক্লাস্টার](/bn/cluster/) বা গোষ্ঠী গঠন করে।

## এটা কিভাবে সাহায্য করে

একটি নোড আপনাকে একটি ক্লাস্টারে বরাদ্দ করা যেতে পারে এমন একটি স্বতন্ত্র কম্পিউটিং ইউনিট (মেমোরি, সিপিইউ, নেটওয়ার্ক) দেয়। [ক্লাউড নেটিভ](/bn/cloud-native-tech/) প্ল্যাটফর্ম বা অ্যাপে একটি নোড একটি কাজ সম্পন্ন করতে পারে এমন একটি একক ইউনিট প্রদর্শন করে। সাধারণত, একক নোডগুলিকে আলাদা ধরা হয় না কারন একটি নির্দিষ্ট ধরনের যে কোনো একটি নোডকে একই ধরনের অন্য কোনো নোড থেকে আলাদা করা যায় না।

