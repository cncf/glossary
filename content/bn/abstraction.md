---
title: অ্যাবস্ট্রাকশন (Abstraction)
status: Completed
category: বৈশিষ্ট্য
tags: ["fundamental", "", ""]
---

কম্পিউটিং এর প্রেক্ষাপটে, অ্যাবস্ট্রাকশন অথবা বিমূর্ততা হল এক ধরনের উপস্থাপনা যেখানে সাধারণ ব্যবহারকারী এবং [সেবা](/bn/service/) ভোগকারীদের (কম্পিউটার প্রোগ্রাম অথবা মানুষ) কাছ থেকে সিস্টেমের জটিল এবং অপ্রয়োজনীয় বিষয়গুলি লুকিয়ে রাখা হয়, এভাবে সিস্টেমকে খুব সিম্পল ভাবে উপস্থাপন করা হয় ফলে সিস্টেমকে বুঝতেও সুবিধা হয়। একটি ভালো উদাহরণ হল আপনার ল্যাপটপের অপারেটিং সিস্টেম (OS)। এটি আপনার কম্পিউটার কিভাবে কাজ করে তার সমস্ত বিবরণ বিমূর্ত করে। আপনার সিপিইউ মেমোরি অথবা প্রোগ্রামগুলোকে কিভাবে পরিচালনা করতে হয় সে সম্পর্কে কিছু জানার দরকার নেই, আপনি শুধু আপনার অপারেটিং সিস্টেম চালান এবং আপনার OS নিজেই এই জটিল বিষয়গুলো পরিচালনা করে। OS কিভাবে কাজগুলো হ্যান্ডেল করে করে তা আপনার জানার দরকার নেই এবং সমস্ত বিবরণ এই OS "পর্দা" বা বিমূর্ততার পিছনে লুকানো রয়েছে।

সিস্টেমে সাধারণত একাধিক অ্যাবস্ট্রাকশন স্তর থাকে। এটি সিস্টেম ডেভেলপমেন্ট কে অনেক সহজ করে তোলে। প্রোগ্রামিং এর সময় ডেভলপাররা নির্দিষ্ট অ্যাবস্ট্রাকশন স্তরের সাথে সামঞ্জস্য রেখে সব কিছু তৈরি করে এবং অন্যান্য অন্তর্নিহিত সুনির্দিষ্ট বিষয়গুলো নিয়ে তাদের আর চিন্তা করতে হয় না যা খুবই জটিল হতে পারত। কোন কিছু যদি কোনো নির্দিষ্ট অ্যাবস্ট্রাকশন স্তরের সাথে কাজ করে তবে তা সিস্টেমের সাথে কাজ করবে — নিচের স্তরগুলো তে যাই থাকুক না কেন।
