---
title: পড (Pod)
status: Completed
category: ধারণা 
tags: ["অবকাঠামো", "মৌলিক", ""]
---

একটি [কুবারনেটিস (Kubernetes)](/bn/kubernetes/) পরিবেশের মধ্যে, একটি পড সবচেয়ে মৌলিক স্থাপনযোগ্য ইউনিট হিসাবে কাজ করে ।
এটি কন্টেইনারাইজড অ্যাপ্লিকেশন স্থাপন এবং পরিচালনার জন্য একটি অপরিহার্য বিল্ডিং ব্লক হিসেবে প্রতিনিধিত্ব করে।
প্রতিটি পড একটি একক অ্যাপ্লিকেশনের দৃষ্টান্ত ধারণ করে এবং এক বা একাধিক [কন্টেইনার](/bn/container/) ধারণ করে রাখতে পারে।
কুবারনেটিস একটি বৃহত্তর স্থাপনার অংশ হিসাবে পডগুলো পরিচালনা করে এবং প্রয়োজন অনুসারে পডগুলো [উল্লম্বভাবে](/bn/vertical-scaling/) বা [অনুভূমিকভাবে](/bn/horizontal-scaling/) স্কেল করতে পারে।

## এটা যেসব সমস্যাতে দৃষ্টিপাত করে

যদিও কন্টেইনারগুলো সাধারণত স্বাধীন ইউনিট হিসাবে কাজ করে যা একটি নির্দিষ্ট কাজের চাপ পরিচালনা  এবং নিয়ন্ত্রণ করে,
তবুও এমন কিছু ক্ষেত্রে রয়েছে যখন কন্টেইনারগুলোকে সম্মিলিতভাবে যোগাযোগ  এবং নিয়ন্ত্রণ করতে হয়। 

যদি এই পরস্পর ঘনিষ্ঠভাবে সম্পর্কিত কন্টেইনারগুলোর প্রত্যেকটি পৃথকভাবে পরিচালিত করা হয়, তাহলে এটি অপ্রয়োজনীয় ব্যবস্থাপনার কাজগুলো তৈরি করবে।
উদাহরণস্বরূপ, অপারেটরকে বারবার সংশ্লিষ্ট কন্টেইনারগুলোর স্থান নির্ধারণ করতে হবে যাতে তারা একসাথে থাকে।
এবং যদিও এই পরস্পর সম্পর্কিত কন্টেইনারগুলোর জীবনচক্রগুলোকে সিঙ্ক্রোনাইজ ( একই সময় ঘটানো)  করা প্রয়োজন, তবুও তখন সেগুলোকে শুধুমাত্র পৃথকভাবে পরিচালনা করা যাবে। 

## এটা কিভাবে সাহায্য করে

পড কন্টেইনারগুলোকে ঘনিষ্ঠভাবে আবদ্ধ করে একটি ইউনিটে নিয়ে আসে, ফলে কন্টেইনার অপারেশনগুলো উল্লেখযোগ্যভাবে সহজতর হয়ে হয়। 
উদাহরণস্বরূপ, অতিরিক্ত কার্যকারিতা যোগ করতে বা গ্লোবাল কনফিগারেশন সেট আপ করতে প্রায়শই প্রধান কন্টেইনারের পাশাপাশি গৌণ কন্টেইনার  ব্যবহার করা হয়। 
উদাহরণগুলোর  মধ্যে অন্তর্ভুক্ত রয়েছে  এমন কন্টেইনার যা অনুপ্রবেশ করে এবং মূল কন্টেইনারে মৌলিক সেটিংস (settings) প্রয়োগ করে,
_সাইডকার_ (কন্টেইনার) যা প্রধান কন্টেইনারের জন্য নেটওয়ার্ক ট্র্যাফিক রাউটিং পরিচালনা করে [ দেখুন [সার্ভিস মেশ (Service Mesh)](/bn/service-mesh/) ] ,
অথবা প্রতিটি কন্টেইনারের সাথে সংযুক্ত লগ সংগ্রহকারী কন্টেইনারগুলো । 

মেমরি এবং সিপিইউ বরাদ্দকরণ করা যেতে পারে হয় একটি পড স্তরে ( যা ভিতরের কন্টেইনারগুলোকে সহজ উপায়ে রিসোর্সেস ভাগাভাগি করতে দেয়) অথবা প্রতি কন্টেইনারে। 
