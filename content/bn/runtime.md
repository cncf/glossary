---
title: রানটাইম (Runtime)
status: Completed
category: ধারণা
tags: ["অ্যাপ্লিকেশন"]
---

সাধারণত  একটি রানটাইম সফ্টওয়্যারের একটি অংশকে কার্যকর করে।
এটি অন্তর্নিহিত অপারেটিং সিস্টেমের একটি [অ্যাবস্ট্রাকশন](/bn/abstraction/) যা প্রোগ্রামের কমান্ডগুলোকে অপারেটিং সিস্টেমের জন্য নিজ নিজ কাজে অনুবাদ করে দেয়।

[ক্লাউড নেটিভের](/cloud-native-apps/) প্রসঙ্গে, _রানটাইম_ বলতে সাধারণত কন্টেইনার রানটাইমকে বোঝায়। 
একটি কন্টেইনার রানটাইম বিশেষভাবে [ওপেন কন্টেইনার ইনিশিয়েটিভ](https://opencontainers.org/)  এর  নির্দেশনাকে  বাস্তবায়ন করে যাতে ভিন্ন ভিন্ন   [কন্টেইনার অর্কেস্ট্রেশন](/bn/container-orchestration/) প্রযুক্তির মাঝে সামঞ্জস্যপূর্ণ পরিচালনা নিশ্চিত করা যায়। 

## এটা যেসব সমস্যাতে দৃষ্টিপাত করে

একটি কন্টেইনার রানটাইমের অ্যাবস্ট্রাকশন ছাড়া, অ্যাপ্লিকেশনটিকে প্রতিটি অপারেটিং সিস্টেমের সমস্ত মেকানিক্সের সাথে মোকাবিলা করতে হবে, যা অ্যাপটি চালানোর জটিলতা বৃদ্ধি করবে।

## এটা কিভাবে সাহায্য করে

কন্টেইনার রানটাইমগুলো কন্টেইনার অর্কেস্ট্রেটর যেমন [কুবারনেটিসের](/bn/kubernetes) একটি প্রয়োজনীয় উপাদান।
তারা কন্টেইনারের জীবনচক্র পরিচালনা করে, যা প্রধানত তিনটি কাজ করে।
প্রথমত, এটি নির্ধারণ করে যে কীভাবে কন্টেইনার চিত্রগুলো নির্দিষ্ট করা যায় এবং কীভাবে রানটাইম সেগুলোকে পুনরুদ্ধার করতে পারে।
দ্বিতীয়ত, তারা কীভাবে এই ছবিগুলো আনপ্যাক করা, স্তরযুক্ত করা , মাউন্ট করা এবং কার্যকর করা যায় তা পরিচালনা করে।
অতঃপর, রানটাইমগুলো এই সমস্ত অপারেটিং সিস্টেম-স্তরের ক্রিয়াগুলোর যত্ন নেওয়ার মাধ্যমে হার্ডওয়্যার রিসোর্সগুলো পরিচালনা করে।
এর মধ্যে রয়েছে সম্পদ বরাদ্দ এবং বিচ্ছিন্ন করা। 
সময়ের সাথে সাথে, বিভিন্ন কন্টেইনার রানটাইম পণ্যগুলো বিকশিত হয়, 
যা  ওসিআই স্পেসিফিকেশনের দিকে নিয়ে যায়, যা কন্টেইনার রানটাইমের জন্য আদর্শ হয়ে উঠেছে।

এই স্ট্যান্ডার্ডটি প্রবর্তন করার মাধ্যমে  শেষ ব্যবহারকারীদের যেকোনও ওসিআই-অনুগত রানটাইমকে যেকোনও ওসিআই-অনুগত কন্টেইনার অর্কেস্ট্রেটরের সাথে একত্রিত করতে দেয় (যেমন কুবারনেটিস) 

## সম্পর্কিত পদ

- [ক্লাউড নেটিভ](https://glossary.cncf.io/bn/cloud-native-apps/)
- [কন্টেইনারাইজেশন](https://glossary.cncf.io/bn/containerization/)
- [কন্টেইনার অর্কেস্ট্রেশন](https://glossary.cncf.io/bn/container-orchestration/)
- [মাইক্রোসার্ভিসেস আর্কিটেকচার](https://glossary.cncf.io/bn/microservices-architecture/)
