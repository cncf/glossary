---
title: Data center
status: Completed
category: Tecnologia
tags: ["infrastruttura", "fondamentali", ""]
---

## Cos'è

Un data center è un edificio o una struttura specializzata appositamente progettata per ospitare più computer, spesso server.
I data center sono abitualmente collegati a linee internet ad alta velocità, soprattutto quando sono focalizzati sul [cloud computing](/it/cloud-computing/).
Gli edifici che ospitano i data center sono attrezzati per mantenere il servizio anche durante eventi avversi, inclusi generatori che forniscono energia durante le interruzioni e potenti sistemi di aria condizionata che mantengono una temperatura controllata, proteggendo i computer dal calore che producono lavorando.

## Quali problematiche affronta

Prima che i data center si diffondessero alla fine degli anni '90, i computer si distinguevano principalmente tra quelli dedicati a compiti specifici e quelli utilizzati dalle persone per svolgere il proprio lavoro.
I computer tuttavia hanno risorse limitate (disco, RAM e CPU). Questo significa che le applicazioni in esecuzione su di essi hanno gli stessi vincoli, limitando i tipi di applicazioni che possono eseguire.
Prima dei data center, la scalabilità dell'applicazione era limitata dalla capacità di calcolo del computer su cui era in esecuzione. 
Se però pensiamo ad applicazioni soggette ad un utilizzo intensivo ed esteso come Gmail o Netflix (l'applicazione, non l'interfaccia utente che hai sul tuo telefono o computer),
queste hanno bisogno di più capacità di elaborazione di quanta ne possa fornire un singolo computer.

## In che modo aiuta

Collegando fra di loro vari server, gli utenti possono creare un [sistema distribuito](/it/distributed-systems/) che funziona come un supercomputer. 
Utilizzando la potenza di diverse macchine, ora possiamo eseguire applicazioni molto più grandi o elaborare attività computazionali molto più elevate. 
All'interno dei data center vengono eseguite la maggior parte delle applicazioni che utilizziamo quotidianamente.
I [cloud pubblici](it/cloud-computing) sono data center che affittano la capacità computazionale ai propri clienti. 
Durante gli ultimi anni, abbiamo assistito a un passaggio dai data center di proprietà delle aziende al cloud.