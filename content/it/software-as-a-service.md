---
Title: Software as a Service (SaaS)
Status: Deprecated
Category: Tecnologia
tags: ["fondamentali", "piattaforma", ""]
---

## Cos'è

Un Software as a service (SaaS) permette agli utenti di connettersi e utilizzare servizi basati sul cloud tramite Internet.
Esempi comuni sono le email, i calendari e gli strumenti da ufficio (come Gmail, Amazon Web Services, GitHub, Slack).
Un SaaS fornisce soluzioni software complete con una tariffa dipendente dal consumo effettivo.
Tutte le operazioni e le attività di manutenzione e i dati dell'applicazione sono gestite dal fornitore del servizio.

## Quali problematiche affronta

Tradizionalmente, i software di business sono installati su singoli computer ed è quindi richiesto un amministratore per la manutenzione e gli aggiornamenti.
Facciamo un esempio. Un'organizzazione utilizza un software on-premise per la gestione delle relazioni con i clienti (CRM). Questo software deve essere acquistato, installato, messo in sicurezza, mantenuto e aggiornato regolarmente dal dipartimento IT interno, gravando sul team IT.
I costi iniziali associati alle licenze, all'installazione e potenzialmente all'hardware aggiuntivo possono essere proibitivi.
Può anche essere difficile rispondere alle richieste e [scalare](/it/scalability/) velocemente in caso di necessità, in risposta a un incremento o cambiamento di traffico.

## In che modo aiuta

Le applicazioni SaaS funzionano senza richiedere uno sforzo particolare al team IT interno all'organizzazione.
Sono installate, mantenute, aggiornate e messe in sicurezza dal fornitore.
Problemi di scalabilità, disponibilità e capacità sono gestiti dal fornitore del servizio e, avendo un modello di pagamento a consumo, possono essere un modo conveniente per le organizzazioni di sfruttare le applicazioni aziendali.
