---
title: Site Reliability Engineering
status: Completed
category: Concetto
tags: ["metodologia", "", ""]
---


Site Reliability Engineering o SRE è una disciplina che combina gestione ordinaria e ingegneria del software. 
Quest'ultima viene applicata specificamente a problemi infrastrutturali e operativi. 
In altre parole, invece di creare funzionalità di prodotto, i Site Reliability Engineers realizzano i sistemi per eseguire le applicazioni. 
Ci sono alcune somiglianze con [DevOps](/it/devops/), ma mentre DevOps si concentra sul portare il codice in produzione, 
SRE garantisce che il codice in produzione funzioni correttamente.

## Quali problematiche affronta

Per garantire che le applicazioni funzionino in modo [affidabile](/it/reliability/), sono necessarie molteplici funzionalità, 
dal monitoraggio delle prestazioni, agli allarmi, al debug di errori e problemi. 
Senza questi elementi, gli operatori del sistema possono solo reagire ai problemi anziché lavorare in modo proattivo per evitarli: il verificarsi di interruzioni di servizio è solo questione di tempo.

## In che modo aiuta

Un approccio SRE riduce al minimo i costi, i tempi e gli sforzi del processo di sviluppo del software migliorando in modo continuo l’infrastruttura. Il sistema misura e monitora continuamente l'infrastruttura e i componenti dell'applicazione. Quando qualcosa va storto, il sistema indica ai SRE quando, dove e come risolvere il problema. Questo approccio aiuta a creare sistemi software altamente [scalabili](/it/scalability/) e affidabili, automatizzando le attività operative.