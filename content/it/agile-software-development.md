---
title: Sviluppo Agile del Software
status: Completed
category: Concetto
---

## Cos'è

Un insieme di pratiche che enfatizzano i cicli di sviluppo iterativi e i team auto-organizzati. In contrasto con i progetti waterfall (a cascata) in cui il valore è generato solo alla fine del progetto, lo sviluppo agile del software si concentra su una consegna continua e incrementale del valore e sul miglioramento evolutivo del processo stesso.

## Quali problematiche affronta

Definire, comunicare e comprendere i requisiti per tutti gli stakeholder (interessati) in un progetto di sviluppo software è molto difficile, se non impossibile. Tuttavia, i clienti vogliono che i loro progetti di sviluppo software siano consegnati in tempo, in buona qualità, entro i limiti del budget e dello scopo. Con la sua natura ciclica, lo sviluppo agile del software consente l'evoluzione continua dei requisiti e un adattamento più veloce in base a tutte le altre circostanze rispetto alle strategie waterfall. 

## In che modo aiuta

Lo sviluppo agile del software contiene tutte le fasi tradizionali delle strategie waterfall, come requisiti di ingegneria, pianificazione, implementazione, revisione, test e consegna. La differenza sostanziale è che l'intero arco di tempo di un progetto software è suddiviso in iterazioni, ciascuna delle quali contiene tutte queste fasi. Dopo ogni iterazione, il valore creato può essere rivisto con il cliente e i requisiti possono essere adattati verso l'obiettivo finale. Inoltre il team di sviluppo riflette su quali azioni intraprendere per migliorare il processo stesso.
