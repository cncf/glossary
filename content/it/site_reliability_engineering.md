---
title: Site Reliability Engineering
status: Completed
category: Concetto
---

## Che cos’è
Site Reliability Engineering o SRE è una disciplina che combina operations e ingegneria del software. Quest'ultima viene applicata specificamente a problemi infrastrutturali e operativi. In altre parole, invece di creare funzionalità di prodotto, i dev SRE realizzano sistemi perché le applicazioni vengano eseguite. Esistono somiglianze con DevOps, ma mentre DevOps si concentra sul portare il codice in produzione, SRE garantisce che il codice in produzione funzioni correttamente. SRE, però, si integra - ed è bene che lo faccia - con le pratiche e l’approccio DevOps.

## Quale problema affronta
Per garantire che le applicazioni funzionino in modo affidabile, sono necessarie molteplici funzionalità, dal monitoraggio delle prestazioni, agli allarmi, al debug di errori e problemi. Senza questi elementi, gli sviluppatori possono solo reagire ai problemi anziché lavorare in modo proattivo per evitarli: il verificarsi di interruzioni di servizio diventa solo una questione di tempo.

## In che modo aiuta
Un approccio SRE riduce al minimo i costi, i tempi e gli sforzi del processo di sviluppo del software migliorando in modo continuo l’infrastruttura. Il sistema misura e monitora continuamente l'infrastruttura e i componenti dell'applicazione. Quando qualcosa va storto, il sistema indica ai responsabili SRE quando, dove e come risolvere il problema. Questo approccio aiuta a creare sistemi software altamente scalabili e affidabili automatizzando le attività operative.
