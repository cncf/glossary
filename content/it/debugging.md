---
title: Debugging
status: Completed
category: concetto
tags: ["applicazione", "", ""]
---

## Cos'è

Il debugging è il processo o l'attività di trovare e risolvere bug (o errori) all'interno di programmi, software o sistemi per arrivare al risultato desiderato.
Un bug è un difetto o un problema che conduce a un risultato sbagliato o inaspettato.

## Quali problematiche affronta

Lo sviluppo software è un'attività complessa che rende quasi impossibile scrivere codice senza introdurre dei bug.
Questi bug porteranno ad avere un codice che non funzionerà come si desidera (comportamento indefinito) quando viene eseguito.
A seconda di quanto è cruciale un'applicazione, i bug possono avere un impatto significativamente negativo, che si parli di aspetti finanziari o persino di vite umane.
Di solito, il codice di un'applicazione deve passare da diverse tappe o ambienti nei quali viene testato.
Più è importante un'applicazione, più deve essere accurata la fase di test.

## In che modo aiuta

Quando si scopre un bug, gli ingegneri devono eseguire il debug (ad esempio l'individuazione e la risoluzione di bug) dell'applicazione per diminuire i comportamenti indesiderati di sistemi in produzione.
Il debugging non è un'attività semplice, in quanto gli sviluppatori devono rintracciare l'origine del comportamento indesiderato. È richiesta la conoscenza del codice stesso e del contesto di esecuzione.
È qui che si rivelano utili diverse tecniche e strumenti di debug.
L'analisi dei log, delle tracce e delle metriche, per esempio, sono utilizzate per eseguire il debugging direttamente in produzione.
Gli sviluppatori possono utilizzare il debug interattivo per analizzare il codice in fase di esecuzione e il relativo contesto di esecuzione.
Una volta identificata la fonte del guasto, correggono il codice e creano una correzione del bug o una patch.
