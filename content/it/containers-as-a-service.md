---
title: Containers as a Service
status: Deprecated
category: Tecnologia
tags: ["platform", "", ""]
---

## Cos'è

Containers-as-a-Service (CaaS) è un servizio cloud che aiuta a gestire e distribuire applicazioni usando [astrazioni](/it/abstraction/) basate su [container](/it/container/). Questo servizio può essere distribuito on-premise o in cloud.

I fornitori di servizi CaaS offrono un framework o una piattaforma di orchestrazione che automatizza le funzioni chiave tramite cui i container sono distribuiti e gestiti. Questo aiuta gli sviluppatori a costruire applicazioni containerizzate sicure e [scalabili](/it/scalability/). Dato che gli utenti acquisiscono esclusivamente le risorse di cui hanno bisogno (capacità di programmazione, load balancing, ecc.), si ha un risparmio di denaro e un incremento dell'efficienza. I container creano ambienti uniformi per sviluppare e rilasciare velocemente [applicazioni Cloud Native](/it/cloud-native-apps/) che possono essere eseguite ovunque.

## Quali problematiche affronta

Senza servizi CaaS, i team di sviluppo software devono distribuire, gestire e monitorare l'infrastruttura sottostante sulla quale i container sono in esecuzione.

## In che modo aiuta

Quando si distribuiscono applicazioni containerizzate su una piattaforma CaaS, gli utenti acquisiscono visibilità sulle performance del sistema attraverso aggregazioni di log e strumenti di monitoraggio. I servizi CaaS includono anche funzionalità incorporate per l'[autoscaling](/it/auto-scaling/) e la gestione dell'orchestrazione. Ciò permette ai team di costruire [sistemi distribuiti](/it/distributed-systems/) ad alta visibilità e alta disponibilità. Inoltre, consentendo rapide distribuzioni, i servizi CaaS aumentano la velocità dei team di sviluppo. Mentre i container assicurano un obiettivo di distribuzione uniforme, i servizi CaaS diminuiscono i costi operativi a livello ingegneristico riducendo le risorse [DevOps](/it/devops/) necessarie per gestire una distribuzione.

