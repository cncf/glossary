---
title: Application Programming Interface (API)
status: Completed
category: tecnologia
tags: ["architettura", "", ""]
---

## Cos'è

Un'API è un modo tramite il quale dei programmi informatici possono interagire tra di loro.
Proprio come gli umani interagiscono con un sito tramite una pagina web, un'API permette ai programmi informatici di interagire gli uni con gli altri.
A differenza delle interazioni umane, le API hanno delle limitazioni su cosa si può o non si può chiedere loro.
Avere un limite alle interazioni aiuta a creare una comunicazione stabile e funzionale tra programmi.

## Quali problematiche affronta

Man mano che le applicazioni diventano sempre più complesse, piccoli cambiamenti nel codice possono avere un effetto dirompente su altre funzionalità.
Le applicazioni hanno bisogno di un approccio modulare alle loro funzionailtà se vogliono crescere e allo stesso tempo mantenere la stabilità.
Senza API mancherebbe un framework per l'interazione tra applicazioni.
Senza un framework condiviso, per le applicazioni è difficile implementare la [scalabilità](/it/scalability/) e integrarsi.

## In che modo aiuta

Le API permettono ai programmi o alle applicazioni di interagire e condividere informazioni in modo definito e comprensibile.
Sono gli elementi costitutivi delle moderne applicazioni e forniscono agli sviluppatori un modo per integrarle tra loro.
Ogni volta che si dice che i [microservizi](/it/microservices/) lavorano insieme, si può assumere che interagiscano tramite un'API.
