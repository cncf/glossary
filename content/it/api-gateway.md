---
title: API Gateway
status: Completed
category: tecnologia
tags: ["networking", "", ""]
---

## Cos'è  
Un API Gateway è uno strumento che aggrega [API](/it/application-programming-interface/) applicative rendendole disponibili in un'unica posizione. Questo consente alle organizzazioni di spostare le funzioni chiave, come l'autenticazione e l'autorizzazione o la limitazione del numero di richieste tra le applicazioni, in una posizione gestita centralmente. Un API Gateway fornisce inoltre un'unica interfaccia comune per i consumatori di API (spesso esterni).


## Quali problematiche affronta  
Se stai mettendo le API a disposizione di consumatori esterni, vorresti avere un unico punto di ingresso per gestire e controllare tutti gli accessi. Inoltre, se devi aggiungere funzionalità a tali interazioni, un API Gateway ti consente di applicarle in modo uniforme a tutto il traffico senza richiedere modifiche al codice dell'app.


## In che modo aiuta  
Fornendo un unico punto di accesso per le varie API in un'applicazione, gli API Gateway rendono più facile per le organizzazioni applicare logiche di business o di sicurezza trasversali in una posizione centrale. Consentono inoltre ai consumatori dell’applicazione di rivolgersi a un unico indirizzo per tutte le loro esigenze. Un API Gateway può semplificare problemi operativi come sicurezza e [osservabilità](/it/observability/) fornendo un unico punto di accesso per le richieste a tutti i servizi Web in un sistema. Poiché tutte le richieste fluiscono attraverso l’API Gateway, è possibile in un'unica posizione aggiungere funzionalità come la raccolta di metriche, i limiti di utilizzo e l'autorizzazione.
