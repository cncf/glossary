---
title: Cloud Computing
status: Completed
category: Concetto
tags: ["infrastruttura", "fondamenti", ""]
---

## Cos'è

Il cloud computing è un modello che offre risorse computazionali come CPU, rete e capacità di archiviazione su richiesta attraverso internet.
Il cloud computing offre agli utenti la possibilità di accedere e utilizzare potenza di calcolo da remoto.
I cloud provider come AWS, GCP, Azure, DigitalOcean e altri offrono a terze parti la possibilità di noleggiare l'accesso a risorse computazionali in diverse località geografiche.

## Quali problematiche affronta

Tradizionalmente, le organizzazioni dovevano affrontare due problemi principali quando dovevano espandere il loro utilizzo di potenza di calcolo.
Potevano o acquistare, supportare, progettare, e pagare le strutture per ospitare i loro server fisici, oppure potevano espandere e mantenere quelle strutture.
Il cloud computing permette alle organizzazioni di affidare una porzione delle loro necessità di calcolo ad un'altra organizzazione.

## In che modo aiuta

I cloud provider offrono alle organizzazioni la possibilità di noleggiare risorse on-demand e di pagare in base all'utilizzo.
Questo ha permesso due grandi innovazioni: le organizzazioni possono focalizzarsi sul loro prodotto o servizio senza aspettare, pianificare e investire risorse su nuove strutture fisiche. Possono [scalare](/it/scalability/) a seconda della necessità e su richiesta.
Il cloud computing permette alle organizzazioni di adottare tutta (o soltanto) l'infrastruttura di cui hanno bisogno.
