---
title: TLS
status: Completed
category: Concetto
---

## Cos'è

Il _Transport Layer Security_ (TLS) è un protocollo progettato per fornire maggiore sicurezza alla comunicazione su una rete. Garantisce la consegna sicura dei dati inviati su Internet, evitando possibili monitoraggi e/o alterazioni dei dati stessi. Questo protocollo è ampiamente utilizzato in applicazioni come messaggistica, e-mail, ecc.

## Quali problematiche affronta

Senza TLS, le informazioni sensibili come le abitudini di navigazione, la corrispondenza e-mail, le chat online e le chiamate in conferenza possono essere facilmente rintracciate e modificate da altri durante la trasmissione. L'abilitazione delle applicazioni server e client per il supporto di TLS garantisce che i dati trasmessi tra di loro siano crittografati e non visualizzabili da terze parti.

## In che modo aiuta

TLS utilizza una combinazione di tecniche di codifica che forniscono sicurezza durante la trasmissione dei dati su una rete. TLS consente una connessione crittografata tra un'applicazione client e un server, come un browser web e un sito bancario. Consente inoltre alle applicazioni client di identificare con certezza il server a cui si stanno connettendo, riducendo il rischio che un client parli con un sito fraudolento. Ciò garantisce che terze parti non siano in grado di vedere e monitorare i dati trasmessi tra le applicazioni utilizzando TLS, che protegge le informazioni riservate e private come numeri di carta di credito, password, posizione, ecc.