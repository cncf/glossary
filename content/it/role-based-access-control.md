---
title: Role-Based Access Control (RBAC)
status: Completed
category: Concetto
tags: ["sicurezza", "", ""]
---


Il controllo degli accessi basato sui ruoli (RBAC) è un metodo di sicurezza per gestire l’accesso degli utenti a sistemi, reti o risorse in base al loro ruolo all’interno di un team o di una più ampia organizzazione. L’RBAC consente agli amministratori IT di identificare il livello di accesso necessario per tutti gli utenti in una determinata funzione lavorativa e di assegnare loro un ruolo con un insieme predefinito di permessi. Le organizzazioni utilizzano l’RBAC per fornire ai dipendenti diversi livelli di accesso, adattati ai loro ruoli e responsabilità.

## Quali problematiche affronta

L’RBAC affronta la sfida di controllare a quali risorse i membri del team e le applicazioni possono accedere, così come le azioni che possono eseguire, specialmente con l’aumentare del numero di applicazioni e membri del team. Gli amministratori devono garantire che ogni utente disponga dei permessi corretti per le risorse a cui deve accedere. Questo compito può diventare complesso e soggetto a errori senza un meccanismo strutturato di controllo degli accessi.

## In che modo aiuta

L’RBAC fornisce ai team IT la possibilità di gestire facilmente i permessi per tutti gli utenti di un gruppo contemporaneamente o di apportare rapide modifiche al livello di accesso di un singolo utente assegnando o rimuovendo un ruolo. Questo protegge i dati sensibili e assicura che i dipendenti possano accedere solo alle informazioni ed eseguire le azioni necessarie alle loro responsabilità lavorative. Nel complesso, l’RBAC migliora la gestione degli accessi, rafforza la sicurezza e aumenta l’efficienza operativa all’interno delle organizzazioni.
