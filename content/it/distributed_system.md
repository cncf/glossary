---
title: Sistema distribuito
status: Feedback Appreciated
category: concetto
---

## Cos'è

Un sistema distribuito è un insieme di elementi computazionali autonomi collegati in rete, il quale agli occhi dell'utente costituisce un unico sistema coerente. Generalmente chiamati [nodi](/it/nodes/), questi componenti possono essere dispositivi hardware (ad esempio computer o telefoni) oppure processi software. I nodi sono programmati per raggiungere uno scopo comune e si scambiano messaggi all'interno della rete per collaborare.

## Quali problematiche affronta

Oggi molte applicazioni moderne sono così grandi che avrebbero bisogno di supercomputer per funzionare. Basti pensare a Gmail o a Netflix: nessun singolo computer è abbastanza potente da poter ospitare l'intera applicazione. Collegando più computer, la potenza di calcolo diventa quasi infinita. Senza calcolo distribuito molte applicazioni su cui facciamo affidamento oggi non potrebbero esistere.

Tradizionalmente i sistemi verrebbero [scalati](/it/scalability/) verticalmente, cioè aggiungendo più CPU o memoria a una singola macchina. La scalabilità verticale è un processo lungo, richiede dei momenti di down e raggiunge velocemente i suoi limiti.

## In che modo aiuta

I sistemi distribuiti possono essere scalati orizzontalmente, cioè aggiungendo altri nodi al sistema quando è necessario. Questo processo può essere automatizzato, consentendo a un sistema di gestire un improvviso aumento di carico di lavoro o di consumo di risorse.

Un sistema non distribuito è esposto al rischio di fallimento: se un computer si blocca, si ferma il sistema intero. Un sistema distribuito può essere progettato in modo da continuare a funzionare e produrre il medesimo risultato anche se alcuni computer si bloccano.
