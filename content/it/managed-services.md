---
title: Managed services
status: Deprecated
category: Tecnologia
---

## Cos'è

Con _managed service_ si intende un'offerta di servizio da parte di un fornitore che comprende un software assieme alla sua gestione ordinaria e manutenzione. Ne sono esempi i servizi di Database as a Service come RDS di Amazon, o i servizi esterni di monitoring come Datadog.

## Quali problematiche affronta

La gestione di un software è un'attività complessa, specialmente considerando le diverse tecnologie che compongono uno stack moderno. Gestirne tutti gli aspetti e avere in azienda le risorse con un livello adeguato di conoscenza delle tecnologie coinvolte può essere dispendioso e non valere il tempo speso dagli specialisti. Il tuo team può così concentrarsi sulla creazione di nuove funzionalità dei propri sistemi, piuttosto che occuparsi di attività di gestione che possono essere facilmente delegate a parti terze.

## In che modo aiuta

I managed services sono soluzioni pronte da usare subito, che richiedono sforzi limitati dal punto di vista operativo. Consentono alle organizzazioni di esternalizzare le attività che non fanno parte del proprio core business, e connettersi ad esse tramite ben definite interfacce, solitamente seguendo i principi di sviluppo delle [API](/it/application-programming-interface/).
