---
title: مسیر مشارکت‌کنندگان
toc_hide: true
status: Completed
menu:
  main:
    weight: 10
---

سلام! 👋 از علاقه شما به مشارکت در پروژه Cloud Native Glossary تشکر می‌کنیم. چه با افزودن اصطلاح‌های جدید، چه با بومی‌سازی Glossary به زبان مادری خود و چه با کمک به تازه‌واردها، راه‌های زیادی برای فعال بودن در این جامعه وجود دارد. این سند نقش‌های مختلف مشارکت‌کنندگان را معرفی می‌کند و مسئولیت‌ها و اختیارات هر نقش را توضیح می‌دهد.

## 1. مشارکت‌کنندگان

Glossary متعلق به همه است. هر کسی با مشارکت در پروژه به‌سادگی می‌تواند مشارکت‌کننده شود. از همه مشارکت‌کنندگان انتظار می‌رود از [CNCF Code of Conduct](https://github.com/cncf/foundation/blob/main/code-of-conduct.md) پیروی کنند.

راه‌های مختلفی برای مشارکت وجود دارد، از جمله:

- **مشارکت‌کنندگان محتوا**: افرادی که اصطلاح‌های موجود را بهبود می‌دهند یا اصطلاح جدید می‌افزایند.
- **مشارکت‌کنندگان بومی‌سازی**: کسانی که به ترجمه Glossary به زبان دیگر کمک می‌کنند.
- **یاران (Helpers)**: کسانی که به دیگران در GitHub، Slack یا هر کانالی که اعضای جامعه به کمک نیاز دارند یاری می‌رسانند.
- **سفیرها**: کسانی که پروژه را معرفی می‌کنند، جامعه را با شیوه مشارکت آشنا می‌کنند و انگیزه می‌دهند.

مشارکت‌کنندگان می‌توانند چند نقش را هم‌زمان داشته باشند یا تنها روی یک حوزه تمرکز کنند. **همه این مشارکت‌ها به یک اندازه مهم‌اند** و به شکوفایی جامعه کمک می‌کنند. برای مشارکت در محتوا و بومی‌سازی، به [راهنمای مشارکت](/contribute/) و [راهنمای سبک](/style-guide/) مراجعه کنید.

## 2. تأییدکنندگان (Approvers)

Approverها روی PRها بازخورد می‌گذارند و آن‌ها را تأیید می‌کنند. هر مشارکت‌کننده فعال می‌تواند Approver شود (به بخش [چگونه Approver شویم](#becoming-an-approver) مراجعه کنید). Glossary دو نوع Approver دارد:

1. Approverهای Glossary انگلیسی و
2. Approverهای تیم‌های بومی‌سازی.

از Approverها انتظار می‌رود:

- PRها را از نظر فنی بررسی کنند.
- برای مشارکت‌کنندگان Issue اختصاص دهند و Label مناسب بزنند.
- در صورت نیاز بازخورد و راهنمایی ارائه دهند.
- ارسال‌ها را بازخوانی و ویرایش کنند.

اگر Approver دیگر علاقه یا توان انجام وظایف بالا را ندارد، باید Maintainerها را مطلع کند و کناره‌گیری کند.

### Approverهای Glossary انگلیسی

سه نوع Approver برای Glossary انگلیسی وجود دارد:

1) Approverهایی با پیشینه فنی قوی،
2) Approverهایی با مهارت نوشتاری بالا،
3) Approverهایی که در هر دو مهارت دارند.

**Approverهای فنی**: افرادی که تخصص فنی بالایی دارند حتی اگر مهارت نگارشی انگلیسی قوی نداشته باشند می‌توانند Approver شوند؛ اما اگر PRیی را از نظر فنی تأیید کردند باید مطمئن شوند یک Approver ویرایشی نیز آن را بررسی کند.

**ویرایشگران (Editors)**: ویرایشگران اصطلاحات را بازخوانی می‌کنند و اطمینان می‌دهند طبق راهنمای سبک با زبان ساده توضیح داده شده‌اند. اگر اصطلاحی را به‌طور گسترده ویرایش کردند، باید از Approver فنی بخواهند مجدداً آن را بررسی کند تا معنای محتوا تغییر نکرده باشد.

### Approverهای بومی‌سازی

Glossary همچنین Approverهای بومی‌سازی دارد؛ این‌ها Approverهای تیم‌هایی هستند که Glossary را ترجمه می‌کنند. Approverهای بومی‌سازی تنها در تیم خود مجاز به انجام وظایف Approver هستند و می‌توانند PRها را به شاخه توسعه اختصاصی تیم Merge کنند. اگر شرط‌ها را داشته باشند، هر Approver بومی‌سازی می‌تواند Approver Glossary انگلیسی نیز بشود.

### چگونه Approver شویم {#becoming-an-approver}

داوطلبان این نقش باید سابقه‌ای از ارسال PRهای با کیفیت و کمک به دیگران برای Merge شدن PRها داشته باشند.

برای Approver شدن، ابتدا علاقه خود را به Maintainerها اعلام کنید. Maintainerها از شما می‌خواهند با ارسال PR، انجام Review و کارهای مشابه زیر نظر آن‌ها صلاحیت خود را نشان دهید. بعد از مدتی همکاری، Maintainerها با توجه به مهارت و پاسخ‌گویی شما تصمیم می‌گیرند که وضعیت Approver را اعطا کنند یا نه.

## 3. Maintainerها

Maintainerها Approverهایی هستند که می‌توانند PRها را Merge کنند. هر کسی می‌تواند Maintainer Glossary شود (بخش [چگونه Maintainer شویم](#becoming-a-maintainer) را ببینید). انتظارات از Maintainerها شامل موارد زیر است:

- فعال و پاسخ‌گوی با نقش Approver باشند.
- در نگه‌داری مخزن کمک کنند؛ از جمله پیکربندی سایت، دسترسی‌ها، الگوی Issueها، GitHub Workflow و موارد دیگر.
- کانال‌های Slack Glossary را پایش کنند و هرجا می‌توانند کمک برسانند.

### چگونه Maintainer شویم {#becoming-a-maintainer}

Maintainer باید سابقه موفقی در نقش Approver و ارسال PRهای با کیفیت داشته باشد.

برای Maintainer شدن، علاقه خود را با Maintainerهای فعلی در میان بگذارید. آن‌ها از شما می‌خواهند با ارسال PR، Review و کارهای مشابه زیر نظرشان صلاحیت خود را نشان دهید. پس از دوره‌ای همکاری، Maintainerها بر اساس مهارت و میزان پاسخ‌گویی شما تصمیم می‌گیرند که وضعیت Maintainer را اعطا کنند یا نه.

## برکناری غیرارادی

اگر مسئولیت‌ها و الزامات برآورده نشود، مشارکت‌کننده ممکن است به‌صورت غیرارادی کنار گذاشته شود. این مورد می‌تواند شامل الگوی تکرارشونده عدم فعالیت، دوره‌های طولانی غیرفعال بودن یا تخطی از Code of Conduct باشد. این فرایند برای حفاظت از جامعه و خروجی‌های پروژه و همچنین ایجاد فرصت برای مشارکت‌کنندگان جدید ضروری است.

دوره تنفس بین ۱۵ تا ۳۰ روز خواهد بود که در آن Maintainerها فعالانه تلاش می‌کنند مشارکت‌کننده غیرپاسخ‌گو را دوباره فعال کنند. در تیم‌های بومی‌سازی اگر Approver پاسخ‌گو نباشد و تعداد Approverها به حداقل برسد، از مشارکت‌کنندگان خواسته می‌شود برای نقش Approver داوطلب شوند.

## فرایند کناره‌گیری/وضعیت بازنشسته (Emeritus)

اگر میزان تعهد مشارکت‌کنندگان تغییر کند، می‌توانند به نقش پایین‌تر (پایین آمدن از نردبان مشارکت) یا وضعیت Emeritus (کناره‌گیری کامل از پروژه) فکر کنند.

## بازگشت به نقش قبلی

اگر فردی دوباره زمان و امکان فعالیت در نقش قبلی را پیدا کند، Maintainerها می‌توانند هماهنگی‌های لازم را انجام دهند و این موضوع را بررسی کنند.
