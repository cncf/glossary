---
title: Transport Layer Security (TLS)
status: Completed
category: Concept
tags: ["security", "networking", ""]
---

Transport Layer Security (TLS) پروتکلی است که برای افزایش امنیت ارتباط روی شبکه طراحی شده است. این پروتکل تحویل امن داده‌های ارسال‌شده از طریق اینترنت را تضمین می‌کند و مانع پایش و/یا دست‌کاری احتمالی داده می‌شود. TLS به‌طور گسترده در Applicationهایی مانند پیام‌رسانی و ایمیل استفاده می‌شود.

## مسئله‌ای که حل می‌کند

بدون TLS، اطلاعات حساس مانند عادات مرور، مکاتبات ایمیل، چت‌های آنلاین و تماس‌های کنفرانسی در هنگام انتقال به راحتی توسط دیگران ردیابی و دست‌کاری می‌شود. فعال کردن پشتیبانی TLS در Applicationهای Server و Client تضمین می‌کند داده منتقل‌شده بین آن‌ها رمزنگاری شده و برای طرف‌های ثالث قابل مشاهده نیست.

## چگونه کمک می‌کند

TLS ترکیبی از تکنیک‌های رمزنگاری به‌کار می‌برد تا هنگام انتقال داده در شبکه امنیت فراهم کند. TLS اتصال رمزنگاری‌شده بین Application Client و Server ایجاد می‌کند، مانند مرورگر وب و سایت بانکی. همچنین به Applicationهای Client اجازه می‌دهد سروری را که با آن ارتباط می‌گیرند به‌طور قطعی شناسایی کنند و ریسک ارتباط با سایت جعلی را کاهش دهند. این پروتکل تضمین می‌کند طرف‌های ثالث نتوانند داده منتقل‌شده بین Applicationهایی که از TLS استفاده می‌کنند را ببینند یا پایش کنند و اطلاعات حساس و خصوصی، مانند شماره کارت اعتباری، گذرواژه و موقعیت را محافظت می‌کند.
