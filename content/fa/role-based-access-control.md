---
title: Role-Based Access Control (RBAC)
status: Completed
category: concept
tags: ["security", "", ""]
---

کنترل دسترسی مبتنی بر نقش (RBAC) روشی امنیتی برای مدیریت دسترسی کاربران به سیستم‌ها، شبکه‌ها یا منابع بر اساس نقش آن‌ها در یک تیم یا سازمان بزرگ‌تر است. RBAC به مدیران IT کمک می‌کند سطح دسترسی لازم برای همه کاربرانی که یک وظیفه شغلی مشخص دارند شناسایی کنند و برای آن‌ها نقشی با مجموعه‌ای از مجوزهای از پیش تعریف‌شده اختصاص دهند. سازمان‌ها از RBAC استفاده می‌کنند تا سطح‌های دسترسی متفاوتی مطابق نقش و مسئولیت کارکنان فراهم کنند.

## مسئله‌ای که حل می‌کند

RBAC چالش کنترل Resourceهایی را که اعضای تیم و Applicationها به آن دسترسی دارند و همچنین اقدام‌هایی را که می‌توانند انجام دهند ـ به‌ویژه وقتی تعداد Applicationها و اعضا افزایش می‌یابد ـ حل می‌کند. ادمین‌ها باید مطمئن شوند هر کاربر مجوزهای درستی برای Resourceهایی که باید به آن‌ها دسترسی داشته باشد دارد. بدون مکانیزم ساختارمند کنترل دسترسی، این کار دشوار و مستعد خطا می‌شود.

## چگونه کمک می‌کند

RBAC به تیم‌های IT امکان می‌دهد مجوزها را برای همه کاربران یک گروه به‌صورت هم‌زمان مدیریت کنند یا با اختصاص یا حذف یک نقش، سطح دسترسی یک کاربر را سریع تنظیم کنند. این کار از داده‌های حساس محافظت می‌کند و تضمین می‌کند کارکنان فقط به اطلاعات و اقدام‌هایی دسترسی دارند که برای مسئولیت‌های شغلی‌شان لازم است. در مجموع RBAC مدیریت دسترسی را بهبود می‌دهد، امنیت را تقویت می‌کند و کارایی عملیاتی را در سازمان افزایش می‌دهد.
