---
title: Virtual Machine (VM)
status: Completed
category: Technology
tags: ["fundamental", "infrastructure", ""]
---

ماشین مجازی (VM) رایانه‌ای به همراه سیستم‌عامل آن است که به سخت‌افزار مشخصی وابسته نیست. VMها با تکیه بر [Virtualization](/virtualization/) یک رایانه فیزیکی را به چند رایانه مجازی تقسیم می‌کنند. این جداسازی به سازمان‌ها و ارائه‌دهندگان زیرساخت اجازه می‌دهد VMها را بدون تأثیر بر سخت‌افزار زیربنایی به‌سادگی ایجاد یا حذف کنند.

## مسئله‌ای که حل می‌کند

وقتی یک ماشین [Bare Metal](/bare-metal-machine/) به یک سیستم‌عامل متصل باشد، میزان استفاده از منابع ماشین محدود می‌شود. همچنین زمانی که سیستم‌عامل به یک ماشین فیزیکی گره خورده باشد، در دسترس بودن آن مستقیماً به سخت‌افزار وابسته است؛ اگر ماشین فیزیکی به دلیل نگه‌داری یا خرابی سخت‌افزاری آفلاین شود، سیستم‌عامل نیز آفلاین خواهد شد.

## چگونه کمک می‌کند

با حذف ارتباط مستقیم بین سیستم‌عامل و یک ماشین فیزیکی واحد، چندین مسئله ماشین‌های Bare Metal حل می‌شود: زمان Provisioning، بهره‌برداری از سخت‌افزار و تاب‌آوری. چون نیازی به خرید، نصب یا پیکربندی سخت‌افزار جدید برای پشتیبانی نیست، زمان Provisioning برای رایانه جدید به‌طور چشمگیری کاهش می‌یابد. VMها اجازه می‌دهند منابع سخت‌افزاری فیزیکی موجود بهتر استفاده شود؛ با قرار دادن چند ماشین مجازی روی یک ماشین فیزیکی. چون به ماشین فیزیکی خاصی وابسته نیستند، VMها از ماشین‌های فیزیکی تاب‌آورترند؛ زمانی که یک ماشین فیزیکی باید آفلاین شود، VMهایی که روی آن اجرا می‌شوند را می‌توان با کمترین Downtime به ماشین دیگری منتقل کرد.

{{% sign-language-section Fq-kda8kIHg %}}
