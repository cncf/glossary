---
title: DevOps
status: Completed
category: concept
tags: ["methodology", "", ""]
---

DevOps متدولوژی‌ای است که در آن تیم‌ها کل فرایند از توسعه Application تا عملیات Production را در مالکیت دارند؛ از همین رو نام DevOps شکل گرفته است. این رویکرد فراتر از پیاده‌سازی مجموعه‌ای از فناوری‌هاست و نیاز به تغییر کامل فرهنگ و فرایندها دارد. DevOps خواستار گروه‌هایی از مهندسان است که روی اجزای کوچک (در برابر یک قابلیت کامل) کار می‌کنند و انتقال کار بین دست‌ها را ـ که منبع رایج خطا است ـ کاهش می‌دهند.

## مسئله‌ای که حل می‌کند

در گذشته، در سازمان‌های پیچیده با [Monolithic App](/monolithic-apps/)های [Tightly Coupled](/tightly-coupled-architecture/)، کار معمولاً بین چند گروه تقسیم شده بود. این موضوع به انتقال‌های متعدد و Lead Time طولانی منجر می‌شد. هر بار که یک جزء یا به‌روزرسانی آماده می‌شد، برای تیم بعدی در صف قرار می‌گرفت. چون افراد فقط روی بخش کوچکی از پروژه کار می‌کردند، این رویکرد به کمبود حس مالکیت منجر می‌شد. هدفشان رساندن کار به گروه بعدی بود، نه تحویل قابلیت درست به مشتری ـ که نشان‌دهنده عدم همسویی اولویت‌هاست.

وقتی کد بالاخره به Production می‌رسید، از دست توسعه‌دهندگان زیادی عبور کرده و در صف‌های فراوانی انتظار کشیده بود، به‌طوری‌که اگر کد درست کار نمی‌کرد، ردیابی منشأ مشکل سخت بود. DevOps این رویکرد را وارونه می‌کند.

## چگونه کمک می‌کند

وقتی یک تیم مالک کل چرخه عمر Application باشد، انتقال‌ها به حداقل می‌رسد، ریسک استقرار در Production کاهش می‌یابد، کیفیت کد بهتر می‌شود (چون تیم‌ها مسئول عملکرد کد در Production نیز هستند) و رضایت کارکنان به‌دلیل خودمختاری و حس مالکیت بیشتر افزایش می‌یابد.
