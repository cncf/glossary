---
title: GitOps
status: Completed
category: Concept
tags: ["methodology", "", ""]
---

GitOps مجموعه‌ای از رویه‌ها برای مدیریت Applicationهای نرم‌افزاری و زیرساخت است که به‌طور مستمر وضعیت مطلوب تعریف‌شده در سیستم Version Control مانند Git را با وضعیت واقعی مقایسه و همسان می‌کند. همسان‌سازی وضعیت‌ها شامل تغییر Resourceها برای منطبق شدن با وضعیت تعریف‌شده از طریق Deployment یا Update است.

در GitOps، وضعیت یا پیکربندی یک سیستم به‌طور کامل در فایل‌هایی توصیف شده که در منبع حقیقت ذخیره شده‌اند؛ این منبع حقیقت معمولاً سیستم Version Control است، اما می‌تواند Source دیگری مانند Kubernetes Operator یا Artifact Storage هم باشد. فرایندهای خودکار منبع حقیقت را ارزیابی می‌کنند تا سیستم زنده را با وضعیت تعریف‌شده هماهنگ کنند. این فرایندها سیستم زنده را در صورت نیاز تنظیم می‌کنند و سازگاری Applicationها، زیرساخت و وظایف عملیاتی را تضمین می‌کنند.

## مسئله‌ای که حل می‌کند

رویکردهای سنتی مدیریت زیرساخت و پیکربندی Application می‌تواند به Configuration Drift، استقرار ناموفق، محیط‌های ناسازگار، شکست‌های Deployment و دشواری در ردیابی تغییرات تاریخی منجر شود. این مسائل می‌تواند پایداری را کاهش و سربار نگه‌داری را افزایش دهد. Configuration Drift بدون منبع حقیقت برای کنترل آن به‌سختی قابل تشخیص و رفع است و زمان رفع Outage یا Failure را زیاد می‌کند.

## چگونه کمک می‌کند

GitOps به سازمان‌ها کمک می‌کند کل چرخه زیرساخت، توسعه Application و Deployment را با یک فرایند یکپارچه مدیریت کنند.

GitOps مزیت‌های دیگری نیز به سازمان‌ها می‌دهد؛ از جمله شفافیت و قابلیت ردیابی تغییرات، قابلیت اطمینان و امنیت از طریق وضعیت‌های Declarative و همچنین قابلیت Rollback، Revert و Self-Healing.
