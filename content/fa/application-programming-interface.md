---
title: Application Programming Interface (API)
status: Completed
category: technology
tags: ["architecture", "fundamental", ""]
---

API روشی است که برنامه‌های رایانه‌ای از طریق آن با یکدیگر تعامل می‌کنند. همان‌طور که انسان‌ها از طریق یک صفحه وب با وب‌سایت در ارتباط هستند، API به برنامه‌های رایانه‌ای اجازه می‌دهد با هم ارتباط برقرار کنند. برخلاف تعامل‌های انسانی، APIها محدودیت‌هایی دارند در این‌که چه چیزی می‌توان از آن‌ها درخواست کرد و چه چیزی نه. این محدودیت در تعامل به ایجاد ارتباط پایدار و کارآمد بین برنامه‌ها کمک می‌کند.

## مسئله‌ای که حل می‌کند

با پیچیده‌تر شدن Applicationها، تغییرهای کوچک در کد می‌تواند اثرات چشمگیری روی سایر قابلیت‌ها داشته باشد. Applicationها برای این‌که هم‌زمان رشد کنند و پایدار بمانند، باید رویکردی ماژولار نسبت به قابلیت‌های خود اتخاذ کنند. بدون APIها چارچوبی برای تعامل بین Applicationها وجود ندارد. بدون چارچوب مشترک، [Scale](/scalability/) و یکپارچه‌سازی Applicationها دشوار می‌شود.

## چگونه کمک می‌کند

APIها به برنامه‌ها یا Applicationهای رایانه‌ای اجازه می‌دهند اطلاعات را به‌صورت تعریف‌شده و قابل فهم به اشتراک بگذارند و با هم تعامل کنند. آن‌ها بلوک‌های سازنده Applicationهای مدرن هستند و راهی در اختیار توسعه‌دهندگان قرار می‌دهند تا Applicationها را با هم ادغام کنند. هر وقت می‌شنوید [Microserviceها](/microservices-architecture/) با هم کار می‌کنند، می‌توانید نتیجه بگیرید که از طریق یک API با هم در ارتباط هستند.
